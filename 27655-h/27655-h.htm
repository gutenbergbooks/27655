<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<title>De Rariorum Animalium atque Stirpium</title>
<meta http-equiv = "Content-Type" content = "text/html; charset=UTF-8">

<style type = "text/css">

body {margin-left: 10%; margin-right: 10%;}

div.maintext {margin: 4em 10% 4em 0;} /* for sidenotes */

hr {width: 80%; margin-top: 1em; margin-bottom: 1em;
text-align: center;}
hr.tiny {width: 20%;}

h1, h2, h3, h4, h5, h6 {text-align: center; font-style: normal;
font-weight: normal; line-height: normal; margin-top: .5em;
margin-bottom: .5em;}

h1 {font-size: 200%;}
h1.extended {letter-spacing: .5em; padding-left: .5em;}
h2 {font-size: 175%;}
h3 {font-size: 150%;}
h4 {font-size: 120%;}
h4.hanging {text-align: left; margin-left: 1em; text-indent: -1em;}
h5 {font-size: 100%;}
div.maintext h5, table.index h5 {margin-top: 1.5em; margin-bottom: 1em;
font-size: 105%; font-style: italic;}
h6 {font-size: 85%;}

p {text-align: left; margin-top: .5em; margin-bottom: 0em;
line-height: 1.2;}

p.illustration {text-align: center; margin-top: 3em;
margin-bottom: 3em;}
p.inset {margin-left: 1em; margin-right: 2em;}

p.center {text-align: center;}

table {margin-left: auto; margin-right: auto;}
td {vertical-align: top;}

td.number {text-align: right;}

table.index {margin: 1em 10% 4em;}
table.index td {padding: 0;}
table.index td.number {padding-left: 1em;}
table.index p {margin-top: 0em; line-height: normal; margin-left: 1em;
text-indent: -1em;}

td.dropcap {font-size: 250%; text-align: center; line-height: .75em;
width: 1em;}
span.firstletter {text-transform: uppercase;}


/* sidenotes */

span.sidenote {float: right; clear: right; margin-right: -20%;
width: 15%; padding-left: 1em; font-size: 88%; font-style: italic;}

/* text formatting */

.extended {letter-spacing: .33em;}

/* additions */

span.greek {border-bottom: none;}

ins.correction {text-decoration: none; border-bottom: thin dotted red;}

span.pagenum {position: absolute; right: 2%; font-size: 90%;
font-weight: normal; font-style: normal; text-align: right;
text-indent: 0em;}
span.pagenum.orig {left: 2%; text-align: left;}

div.mynote {background-color: #DDE; color: #000;
font-family: sans-serif; font-size: 90%; margin: 1em 5%;
padding: .5em 1em 1em;}
div.mynote a {text-decoration: none;}

</style>
</head>

<body>

<div class = "mynote">
<p><a name = "start" id = "start">This text</a> uses UTF-8 (unicode)
file encoding, including a few words of accented Greek:</p>

<p class = "inset">
<span class = "greek" title = "limos">λοιμός</span>,
<span class = "greek" title = "limos">λιμός</span>
</p>

<p>If any of these characters do not display properly, or if the
apostrophes and quotation marks in this paragraph appear as garbage, you
may have an incompatible browser or unavailable fonts. First, make sure
that your browser’s “character set” or “file encoding” is set to Unicode
(UTF-8). You may also need to change the default font. Transliteration
of all Greek is provided by mouse-hover popups.</p>

<hr class = "tiny">

<p>The text is taken from the 1912 Cambridge edition of Caius’s
<i>Complete Works</i>. The editor’s general introduction says:</p>

<p class = "inset">
In this volume no attempt has been made to produce a facsimile reprint.
Even if such a design had been entertained, the great variety of form in
which the original editions were issued would have made it impossible to
carry out the re-issue with any uniformity. Obvious misprints have been
corrected, but where a difference in spelling in the same work or on the
same page&mdash;<i>e.g. baccalarius</i>, <i>baccalaureus</i>&mdash;is
clearly due to the varying practice of the writer and not to the
printer, the words have been left as they stood in the original. On the
other hand the accents in the very numerous Greek quotations have been
corrected.</p>

<p>Numbers in the right margin mark the pagination of this 1912 edition.
Numbers in parentheses&mdash;here shown in the left margin&mdash;were
printed in the gutter; they probably represent pages or leaves in the
1570 original.</p>

<p>The numerous illustrations (<i>icones</i>) mentioned in the text were
not included in the <i>Complete Works</i>. They are also absent from the
only other readily available edition, London 1729. The illustration is
taken from elsewhere in the <i>Complete Works</i>.</p>

<p class = "center">
<a href = "#index">Index</a></p>
</div>

<h3 class = "extended">IOANNIS CAII</h3>

<h1 class = "extended">BRITANNI</h1>

<h5 class = "extended">DE</h5>

<h2>Rariorum Animalium</h2>

<h5 class = "extended">ATQUE</h5>

<h2>STIRPIUM HISTORIA,</h2>

<h4><span class = "extended">LIBER UNU</span>S.</h4>


<p class = "illustration">
<img src = "images/titlepic.png" width = "185" height = "229"
alt = "cat in oval frame"></p>


<div class = "maintext">

<h3 class = "extended">IOANNIS CAII</h3>

<h2 class = "extended">BRITANNI</h2>

<h5 class = "extended">DE</h5>

<h3><i>Rariorum animalium atque stirpium<br>
historia, libellus.</i></h3>

<h4><i>Ad Gesnerum.</i></h4>

<p>Aristotelem, virum omnium sæculorum laude celebratum, cum animalium
historiam scriberet, &amp; principis ope &amp; multorum opera usum esse,
monumentis traditur, quòd nec omnibus cognoscendis sufficere, nec
omnibus locis esse, nec omnium operas præstare unus ille potuisset. Idem
cum scirem tibi usu venire potuisse honesto opere occupato (Conrade
Gesnere doctissime) adhibebamus diligentiam nostram partim sponte naturæ
nostræ, partim honestissimis literis tuis excitati, ut quæ istic in
nostra Britannia occurrerent, honestum conatum tuum in utilitatem
communem inclinatum promoverent. Misimus igitur quædam per intervalla
temporum, prout se fortuna nobis obtulerunt. Ea in unum veluti fascem
collegimus, &amp; in ordinem revocavimus: tum quòd universam rerum
naturam ut nos expressimus tu
<span class = "pagenum orig">(1b)</span>
<a name = "page1b" id = "page1b"> </a>
non prodidisti, sed detruncatam pro usu tuo: tum quòd quædam
intercidisse tibi (ut Brendini anseris descriptionem) in scriptis tuis
confiteris. Hæc quòd rarioris generis atque argumenti sunt, tuaque causa
scripta, de rariorum animalium atque stirpium historia ad te
inscripsimus. Continet enim
<span class = "pagenum">26</span>
quadrupedes omnes, volucres, pisces, atque stirpes, quæ aliàs ad te
conscripsimus &amp; transmisimus, quæque apud nos in scriptis
asservavimus, &amp; aliquot præter ea alia, in quæ vel ex eo tempore
incidimus, vel quæ ad te non ante misimus. Ex quibus ea solum
prodidimus, quæ rara, &amp; magna ex parte a communi usu sensuque
hominum nostri orbis remota nobis videbantur, ab omnibus notis &amp;
vulgaribus temperantes. Et quoniam de Britannicis tantum canibus
scribere instituimus in libello nostro de canibus Britannicis ad te,
externos canes quos ego miserim, tanquam alienos ab illo instituto, in
hunc libellum relegavimus. Is, quòd unus solus &amp; Getulus fuit, de eo
solo jam dicemus, exordiumque ab eo capiemus, cætera suo ordine
prosequentes: sic ut primo de quadrupedibus; mox de avibus; tertio de
piscibus; ultimo de stirpibus verba faciamus.</p>


<h5><a name = "canis" id = "canis">
De Cane Getulo.</a></h5>

<p><span class = "sidenote">De quadrupedibus.</span>
Canis Getulus jam anno domini, 1554. apud nos est in Britannia: corpore
coacto, curto &amp; recurvo naturaliter, etiam cum ingrediatur, pariter
&amp; collo brevi aut nullo; cruribus
<span class = "pagenum orig">
<span class = "pagenum orig">(2)</span>
<a name = "page2" id = "page2"> </a>
</span>
longioribus quam pro corporis proportione, cauda brevissima &amp; pene
nulla; facie (ut herinaceo terrestri) acuta atque nigra; oculo item
nigro, dente canino, ex altera oris parte infra supraque geminato, ex
altera simplici; voce canis, gressu simiæ, pilo per faciem &amp;
anteriores partes crurum levi, per reliquum corpus hirto. Idem per totum
corpus intimus seu ad profundum ruffus est, per tergus extimus &amp; per
superficiem Lupinus. Longitudo illi a capite ad caudam, pedis unius
tantum est, &amp; pal. unius Ro. dempto uno digito. Altitudo, pedis
unius &amp; pal. unius est.</p>


<h5><a name = "uncia" id = "uncia">
De Uncia.</a></h5>

<p>Uncia fera est sævissima, canis villatici magnitudine, facie &amp;
aure leonina; corpore, latere promisso, cauda, pede &amp; ungue felis,
aspectu truci; oculo splendore radiante, dente tam robusto &amp; acuto,
ut vel ligna findat; ungue ita pollet, ut eodem contra nitentes in
adversum retineat: colore per summa
<span class = "pagenum">27</span>
corporis pallescentis ochræ, per ima cineris, asperso undique macula
nigra &amp; frequenti, cauda reliquo corpore aliquanto obscuriori &amp;
grandiori macula; quam extremam movet, ut felis, cum lubet, reliqua
immota. Auris intus pallet sine nigro, foris nigricat sine pallore, si
unam flavam &amp; obscuram maculam è medio eximas. Ea e duplici pelle
(ea videlicet quæ e regione exteriori maxillæ assurgit, &amp; quæ a
<span class = "pagenum orig">(2b)</span>
<a name = "page2b" id = "page2b"> </a>
summo capite convenit) in summa aure coeunte constituta est, facileque
in sicco capite (quale domi meæ habeo) &amp; videri &amp; separari eædem
possunt. Reliquum caput totum est maculosum frequentissima macula nigra
(ut est reliquum corpus) nisi ea parte quæ inter nasum &amp; oculum est,
qua nullæ sunt, nisi utrinque duæ, &amp; eæ parvæ: quemadmodum &amp;
cæteræ omnes in extremis &amp; imis partibus reliquis sunt minores.
Maculæ in summis quidem crurum partibus &amp; in cauda nigriores sunt
&amp; singulares, per latera vero compositæ, quasi singulæ maculæ ex
quatuor fierent. Ordo nullus est in maculis, nisi in labro superiori,
ubi ordines quinque sunt. In primo &amp; superiori duæ discretæ: in
secundo sex conjunctæ, ut linea esse videantur. Hi duo ordines liberi
sunt, nec inter se commisti. In tertio ordine octo conjunctæ sunt, sed
cum quarto, ubi finit, commiscentur. Quartus &amp; quintus in suo
principio (quod ad nasum habent) tenui admodum discrimine separati,
statim se committunt, &amp; una decurrunt per totum superius labrum,
faciuntque non maculam per totum id, sed latam lineam. In mortuo animali
ita se habent maculæ, propter cutis (puto) contractionem. In vivo,
maculæ istæ in suis quæque ordinibus videntur separatæ. In ipso medio
inter hos utrinque ordines aliæ minores sunt, exactè per quincuncem
dispositæ. Sed in imo labro maculæ, etsi magnitudinem, non tamen ordinem
servant. Nasus nigrescit, linea per longitudinem perque summam tantum
superficiem inducta
<span class = "pagenum orig">(3)</span>
<a name = "page3" id = "page3"> </a>
leniter. Oculi glauci sunt. Dentes illi anteriores hinc inde sex sunt,
humanis non absimiles, nisi quòd ex his qui in medio collocantur,
minores: qui per extrema, majores sunt, ut &amp; superiores imis. His,
utrinque dens grandis, acutus, atque longus est, in ima maxilla cæteris
junctus, in superiori tanto spatio disjunctus, quanto dens inferior capi
possit. Hi
<span class = "pagenum">28</span>
labris velantur in vivo animali, sed in mortuo non item, reductis præ
siccitate labris. Grandis ille dens longus est digitos Rom. duos, in
ambitu ad radicem non nisi digitis duobus cum semisse comprehensus.
Denti inest cavitas quædam exilis per totam longitudinem, quæ tamen non
apparet nisi rumpatur dens. Inferior maxilla durum os est &amp; rigidum,
tres dentes habens magnitudine inæquales, ut &amp; superior quatuor.
Cava etiam ea est intus per longitudinem. Inter magnum dentem &amp;
maxillarium primum inferioris maxillæ, spatium est unius digiti vacuum,
a&nbsp;quo positus statim est primus, cæteris duobus minor. Huic
contiguus alius est grandior: &amp; post hunc tertius etiam, secundo
major. In summa maxilla, in medio illo spatio (quod digiti unius Rom.
esse dixi) inter dentem grandem &amp; primum maxillarem, dens est
exiguus admodum &amp; informis, demittens se tantum leniter è maxilla,
nullo in inferiore, qui illi respondeat, existente. Dimidiati digiti
post eum spatio, secundus est, cui junctus tertius est, &amp; post hunc
quartus. Inter se ita superiores &amp;
<span class = "pagenum orig">(3b)</span>
<a name = "page3b" id = "page3b"> </a>
inferiores maxillares morsu committuntur, ut pectinatim coeant. Duo
priores in inferiori, &amp; secundus &amp; tertius in superiori maxilla
dentes, ejus sunt figuræ, cujus est iris in summo diademate coronatorum
aureorum Regis Angliæ atque Franciæ. Ejus etiam figuræ tertius est in
inferiori, &amp; quartus in superiori, nisi quòd interior utriusque ala,
quæ gulæ propior est, natura demitur. His conjuncti nulli erant alii in
utraque maxilla. An post intervallum unius digiti, finita dentium serie,
relictum integrum alii erant inserti, nescio. Illud scio, non nisi post
id spatii amputatas maxillas, quasi studio monstrandi dentes id esset
factum, indicioque nullos superfuisse. Pudendum iis est felis. Mari
statim sub meatu, quo alvi excrementum redditur, positi testiculi duo
sunt parvi, quibus ab ima parte junctus caulis est, non propendens, sed
in suo præputio extuberans tantum leniter. Vivit ex carne. Fœmina mare
crudelior est &amp; minor. Utriusque sexus una ad nos ex Mauritania est
advecta nave. Nascuntur in Libya. Si quod illis coeundi statum tempus
est, hic mensis Junius est. Nam hoc mas fœminam supervenit: si id natura
fecit ac non lascivia. Leones cicurari possunt, id quod ex hoc
intelligo,
<span class = "pagenum">29</span>
quòd in urbe Londino, &amp; in arce Londinensi leones custodum suorum
oscula excipiunt, contactum admittunt &amp; colludunt. Ipse vidi. Ista
animalia tam ferocia sunt, ut custos, cum primò vellet de loco in locum
movere, cogebatur fuste in caput
<span class = "pagenum orig">(4)</span>
<a name = "page4" id = "page4"> </a>
acto (ut aiunt) semimortua reddere, atque ita in capsam ligneam ad hoc
factam, &amp; respirationis gratia perforatam reponere, atque ita de
loco in locum tuto transportare. Post horam reviviscebant tamen hæc, ut
cati, non nisi extremis injuriis obnoxia morti. Itidem fecit custos cum
è capsa exemit. Jam vero novas rationes invenerunt reponendi &amp;
eximendi, trahendo ea in capsam fune, &amp; capsam eis admovendo conto.
Fœminam jamdudum ira sustulit: parvi canis consuetudine mansuescit mas,
adeo ut resupinatus complectatur canem pedibus &amp; colludat, ita ut
nec dente lædat nec ungue. Vestigia habet Leoninis prorsus similia.
Eodem enim die &amp; unciæ &amp; Leonis vestigia vidi, hujus cum homine,
illius cum parvo cane ludentis. Ungues habet validos, uncos &amp;
acutos, falculosque aversos, quorum mucrones condit in corporis vaginas
ut leo &amp; felis, nec nisi appetendo prætendit. Aiunt hæc animalia
sæpe cum leone contendere. Parvum canem non lædunt, nisi fames urgeat:
magnum vel satiati lacerant. Iratus, vocem edit irati canis,
r.&nbsp;literam geminantis, sed quàm quivis canis majorem, ex amplo
pectore &amp; arteria seu curculione ductam; qualemque canis villaticus
redderet, si in cupa grandiori inclusus ad iram stimularetur. Quòd
scribunt esse cane longius, id mihi non videtur. Nam sunt apud nos multi
canes villatici, qui longitudine æquent. Pecuario tamen &amp; major est
&amp; longior, ut &amp; villatico humilior.
<span class = "pagenum orig">(4b)</span>
<a name = "page4b" id = "page4b"> </a>
Vanum est, quem Uncia vulneravit, eum murium concursu permictum
interire. Nam nos vidimus duos custodes ab una Uncia vulneratos, nec
tamen mures accurrerunt, nec perminxerunt, neque ex vulnere gravius quid
est insecutum, quam si ex sano cane, aut incisione levi vulnus esset.
Quem ferit, caput petit si possit, idque aut ex insidiis, si imparem se
putet: aut simulata benevolentia, si insidiis non possit. Ita enim canem
villaticum (sic M.&nbsp;Varro &amp; Columella eum nominant, quem hodie
Molossum vocant; cujus generis præcipui pugnacesque apud nos sunt in
Britannia, ut si uspiam terrarum, adeo ut ne
<span class = "pagenum">30</span>
cum urso quidem certare singulari certamine vereantur; uti in libro
nostro de canibus Britannicis diximus) dudum interfecit intromissum.
Primo enim conspectu, caudæ motu applaudebat: mox se prosternebat
tanquam supplex, tum appropinquabat velut ludibunda, exporrecto pede
uno, ut feles solent cum ludere gestiunt. Tandem ubi securum putabat
canem, ac de vita parum sollicitum, nacta opportunitatem, impetu
insultabat, ac morsu jugulum petiit, nec nisi mortuum dimisit.
A&nbsp;morte, ungue lacerando pectus aperuit, &amp; cor eduxit,
primumque voravit, crudeli more. Dentes non denudat nisi irata.
<span class = "sidenote">Pantheræ.</span>
Non absimiles istis mores Pantheris sunt. Etenim tradunt odore earum
&amp; contemplatione armenta mire affici, atque ubi eas persentiscant,
properatò convenire, nec terreri nisi sola oris torvitate. Quam ob
causam Pantheræ statione absconditis capitibus, quæ corporis reliqua
sunt
<span class = "pagenum orig">(5)</span>
<a name = "page5" id = "page5"> </a>
spectanda præbent, ut pecuarios greges stupidos in obtutu populentur
secura vastatione.</p>


<h5><a name = "lynx" id = "lynx">
De Lynce seu Leuncia.</a></h5>

<p>Est in arce Londinensi animal carnivorum, agni bimestris magnitudine,
corpore toto, capite, ore, pede, &amp; ungue felis; sed sua barba atque
cauda; illa utrinque dependente, ex dimidio anteriori nigra, posteriori
alba; hac, brevi atque crassa, ex dimidio superiori ruffa, inferiori
nigra. Oculo flavescente, cilio obscurè albicante. Aure, ut cati,
erecta, pilo intus albo &amp; tenui repleta, foris albo &amp; nigro
vestita, sed ita ut summa pars nigro, media, triangulari fere modo,
candido, &amp; ima nigro vestiatur. Nec est ea contenta suo orbe finiri,
nisi etiam &amp; anterior ejus pars seu extrema margo &amp; posterior
etiam eo modo recurvetur in aversum, quo modo margines galeri sacerdotis
Græcæ apud Venetos ecclesiæ utrinque ad superiora replicantur. Summis
auribus insident pili aliquot nigri, veluti cristæ. Color animali est in
extima parte ruffus, in intima albus, sed respersus hic fuscis &amp;
fere per quincuncem dispositis, illic sui coloris obscurioribus maculis,
singulari pilo candido &amp; item frequenti per universum corpus præter
cætera conspicuus, ut est in quibusdam cuniculorum nigris pellibus.
<span class = "pagenum">31</span>
Ex utraque nasi parte maculæ quatuor sunt, ordine recto positæ, in
utroque labro, ut nunc dicemus. In superiori labro, quinque sunt
macularum ordines æquidistantes. In primo
<span class = "pagenum orig">(5b)</span>
<a name = "page5b" id = "page5b"> </a>
ordine &amp; summo, quatuor; in secundo, quinque; in tertio, octo; in
quarto, quinque; in quinto, quatuor sunt, &amp; hæ etiam in suo quæque
ordine æquidistantes. In imo labro, septem sunt tantum insigniores,
duobus ordinibus collocatæ. In primo, quatuor, ad ipsam labri oram; in
secundo post eas, tres aliæ; post has, aliæ minores, sed non ita certa
lege dispositæ ut superiores. In superiori labro, utrinque extant pili
quidam rigidiores atque albi, ut in catis &amp; leonibus. Nasus illi
ruffescit pallide, distinctus a cætera facie undequaque linea nigra.
Extremum nasum per longitudinem alia linea (ut in Uncia) dividit, sed
per summa tantum leviter ducta, non per ima altius impressa. Pes illi
callosus est, &amp; unguis, ut Feli &amp; Unciæ, in pede abditus, nec
nisi appetendo prætendit ut illæ. Scandit mirum in modum, ita ut ea in
re quid possit, ipsa natura vel in cavea docet. Mobile animal est, &amp;
loco stare nescit, adeo ut nisi fortè fortuna Pici martii vox ex corbe
cujusdam rustici (qui tum leones videndi causa venerat) quietum
reddidisset &amp; attentum, nulla fuisset spes exquisitioris
delineamenti. Eo præsente, quietissimum erat; illo discedente, nusquam
consistebat. Quamobrem coactus eram, misso post rusticum famulo, vocalem
illum emere, quo præsente, mirabundum tantisper constitit, dum confecto
negotio atque absoluto opere discedendum fuit. Luzarne nostri vocant,
Leunciam ne an Lyncem ex vocum symphonia dicturi,
<span class = "pagenum orig">(6)</span>
<a name = "page6" id = "page6"> </a>
ambiguum est. Pellis in usu est magnatum, &amp; pretiis venditur
amplioribus. Non excandescit nisi in injuriosos. Vocem reddit qualem
felis, cum succenset socio cibum prærepturo. Custodi blandum est &amp;
mite, nec in quenquam sævum.</p>


<h5><a name = "zibettum" id = "zibettum">
De Zibetto.</a></h5>

<p>Nuper fortuna mihi Zibettum animal ex Africa obtulit. Id curiosius ad
vivum atque diligentius depictum ad te mitto, ut non sit ovum ovo
similius. Id fele quovis majus est, &amp; taxo paulo minus, facie acuta
ut taxi aut martis, aure brevi,
<span class = "pagenum">32</span>
obtusa, &amp; orbiculari, intus pallida, foris nigra, nisi in marginibus
ubi pallescit. Oculo cœruleo &amp; cœlesti, crure &amp; pede nigro,
explanatoque magis quam feli: ungue item nigro, nec in pede abdito, nec
ita adunco ut feli, dente magis quàm ungue timendum. Totum est
maculosum. Etenim nasus illi niger est, ima pars maxillæ superioris
pallescit, media nigrescit: inde ad verticem, melino colore est.
Inferior maxilla nigra est tota. Setæ in labro superiori albæ sunt in
pallida cute, ut &amp; paulo supra oculum duæ alias albæ in cute nigra.
Guttur nigrescit. Paulo infra supraque aurem lineæ tres nigræ oriuntur,
quarum prima recta descendit ad guttur: secunda obliquè defertur ad
mediam colli longitudinem: tertia obliquè item ad armum fere pertinet.
Paulo infra id loci, contrario ductu, aliæ lineæ exorsæ, semicirculari
pene modo ascendunt ad spinam per armum, idque per armi tantum regionem.
Nam cæterum corpus macularum lineas (seu
<span class = "pagenum orig">(6b)</span>
<a name = "page6b" id = "page6b"> </a>
ordines) abruptas aut continuas, per corporis longitudinem dispositas,
aut productas habet. Etenim quæ per spinam tenditur una, longa est &amp;
continua, ab armis incipiens; secunda una item, sed abrupta, ut &amp;
tertia. Quarta &amp; quæ deinceps sunt, maculæ discretæ sunt, sed ita ut
in longitudinem porrigatur earum positio. Cauda illi ex dimidio priori
maculata, ex posteriori nigra ex toto est. Pilus per faciem, tibiam,
atque pedem, mollis est &amp; sessilis; per reliquum corpus, profundus,
rigidus &amp; erectus. Maculæ penitus descendunt, non per summa tantum
incumbunt. Lingua non scabra, sed lævis est. Sub cauda meatus est, ut
cæteris animalibus, per quem alvi excrementum egerit. Paulo inferius,
civettæ receptaculum est. Pari post spatio pudendum masculinum est, in
corpore abditum. Iratum vocem edit irati canis, r.&nbsp;literam
geminantis. Aliter affectum, felis, cum adhuc sit juvenis, sed
submissam. Longum est Zibettum à capite ad caudam, pedem unum, palmos
tres, &amp; digitum unum Rom. Crassum sub ventre maxime, qua maximum
est, pedem unum, palmos duos &amp; digitos tres Rom. Mansuetum animal
hoc nostrum est, &amp; tractabile. Vendebatur libris octo nostratibus,
hoc est, coronatis Gallicis viginti quatuor, aut florenis Rhenensibus
quadraginta octo.</p>


<span class = "pagenum">33</span>
<h5><a name = "strepsiceros" id = "strepsiceros">
De Strepsicerote.</a></h5>

<p>Strepsicerotis cornua tam graphicè descripsit Plinius,
<span class = "pagenum orig">(7)</span>
<a name = "page7" id = "page7"> </a>
atque lyris tam appositè comparavit, ut longiore verborum ambitu opus
non sit. Ergo hoc tantum addam; ea esse intus cava, sed longa pedes Rom.
duos, palmos tres, si recto ductu metiaris: si flexo, pro natura
cornuum, pedes tres integros. Crassa sunt, ubi capiti committuntur,
digitos Romanos tres cum semisse. Describuntur in ambitu palmis Romanis
duobus &amp; dimidio eo ipso in loco. In summo, lævore quodam
nigrescunt, cum in imo fusca magis &amp; rugosa sint. Jam inde a primo
ortu sensim gracilescunt, &amp; tandem in acutum exeunt. Pendunt una cum
facie sicca per longitudinem dimidiata, libras 7. uncias 3. &amp;
semissem. Facies, quæ adhuc superest juncta cornibus, &amp; frontis
cervicisque pilus, loquuntur Strepsicerotem animal esse magnitudine ferè
cervina, &amp; pilo ruffo ad instar cervini. Sed an nare &amp; figura
corporis cervina sit, ex facie nihil habeo certi dicere, cum nares
diuturni temporis usu detritæ sint, &amp; facies eadem de causa hinc
inde glabra sit. Conjiceres tamen ex eo quod superest, eum propius
accedere ad Cervum aut Platycerotem. Hinc pictor cervinas adjunxit nares
Strepsicerotis faciei. Aures tamen habes Strepsicerotis, exiguas
scilicet &amp; breviores, quàm pro faciei magnitudine. Quod inter
radices cornuum vides, pars colli est. Sunt qui putent ovem Cretensem
Strepsicerotem esse. Equidem aliter sentio: Etenim si ovis Cretensis seu
Judæa, Strepsiceros sit, propter erectorum cornuum versuram, eadem opera
&amp; Monoceros erit Strepsiceros. At non propter versuram erecti fibri,
<span class = "pagenum orig">(7b)</span>
<a name = "page7b" id = "page7b"> </a>
sed flexuram indirecti cornu vocatur Strepsiceros. Ita enim flexa
utraque sunt, ut eorum curvaturæ faciant imaginem lyræ, ut rectè
scripsit Plinius. Quamobrem lyræ imaginem adjunxi, ut inter
Strepsicerotem &amp; ovem Cretensem, non tu solum, sed &amp; omnes qui
eam viderint dijudicent. Talem autem antiquorum lyram fuisse vicissim
&amp; ex hac cornuum curvatura, &amp; ex cœlesti lyra scire licet (etsi
in chartis astronomicis aliter depingatur) si dempto manubrio, aut pro
manubrio supposito animalis capite, spatium inter cornua corpus esse
lyræ animo conceperis.</p>


<span class = "pagenum">34</span>
<h5><a name = "cervus" id = "cervus">
De cornibus Cervi Palmati.</a></h5>

<p>Caput hoc videtur mihi ejus animalis esse, quod Julius Capitolinus in
historia sua de tribus Gordianis Cervum Palmatum ex argumento vocat.
Ejus si non est, alicujus ex genere Platycerotôn fuerit. Verum quòd
cornua hæc aut æquant aut superant &amp; longitudine &amp; crassitudine
cervina, &amp; latitudine excedunt Platycerotis cornua, consonum est
corpus animalis Cervi potius quam Platycerotis simile esse. Vidimus in
cœnobio Killyngworthensi, in Anglia nostra in comitatu Warwicensi, unde
depinximus.</p>


<h5><a name = "tragelaphus" id = "tragelaphus">
De Tragelapho seu Hircocervo.</a></h5>

<p>Est in Britannia nostra hoc anno 1561. peregrinum animal &amp;
bisulcum, ex rupibus montanisque locis Mauritaniæ adventitium,
<span class = "pagenum orig">(8)</span>
<a name = "page8" id = "page8"> </a>
media magnitudine inter Cervum &amp; Platycerotem: corpore quidem cervi,
sed latere firmiori &amp; promissiori, crureque breviori &amp;
crassiori: colore item &amp; pilo cervi, quo est hibernis horis, ruffo
&amp; nigro promiscuè positis: arunco capri, sed diviso, sed in adversum
recurvo; collo mediocriter quidem longo, sed crasso. Sub eo multus &amp;
longus villus, per omnem penè ejus longitudinem productus, ad genua ferè
pendulus: juba setosa per totam cervicis longitudinem exporrecta, sed
præcipuè per summos armos tuberis instar longi erecta, colore quàm est
reliqui corporis aliquanto obscuriori: genibus longo &amp; denso pilo ad
posteriora reflexo per transversum, sed callo nullo contectis, credo ut
fallentis saltus, casusve injurias arceat; ungula priorum pedum
exteriori, majori &amp; longiori; interiore, minori &amp; breviori.
Posteriorum contra, interiori ungula majori &amp; longiori; exteriori,
minori &amp; breviori, quasi utrobique unam capri, alteram cervi
diceres: sed omnibus cavis, &amp; solea seu vestigio carentibus, hoc
forsan naturæ consilio, ut per asperitates locorum, quibus naturaliter
delectetur, firmius figat pedem, dum asperitas loci ungulam subintret.
Fœminarum ungulæ duas aut tres impressiones habent, per summa læves
diligentius contuenti, quæ maribus
<span class = "pagenum">35</span>
desunt, quasi fœminis natura aliquid ad delicias atque ornamentum
adderet. In utroque sexu ungulæ quotannis decidunt, ut in cervis cornua;
volente natura in ungulis cervum monstrare,
<span class = "pagenum orig">(8b)</span>
<a name = "page8b" id = "page8b"> </a>
cum in cornibus, quæ caprina magis sunt, non posset. Aure breviori,
quasi capri; oculo, pudendo, testiculo, &amp; cauda cervi, nisi quòd hæc
momenta longior est. Cornibus arietis sed nigris, sed suo modo in
aversum reflexis. Per eorum longitudinem mediam producitur linea, duos
distinguens rugarum utrinque recurvarum ordines. A&nbsp;summa sui parte,
gibba sunt, ab ima, cava, seu resima, angulis utrinque obtusis. Longa
sunt pedes Rom. duos &amp; digitum unum; distantia qua latissimè patent,
pes unus, palmi tres, digitus unus, &amp; semis; qua minimè, vix digiti
unius latitudo est. Crassa verò ad radices in ambitu, pes unus, pal.
semis. A&nbsp;digitalis enim, (ut dixi) latitudinis distantia in
principio, sensim se expandunt in latus &amp; aversum ad pedem unum,
pal. 3. digitum unum &amp; semissem. Dein se revocant introrsum, ita ut
summa fastigia non distent nisi pede uno &amp; palmo uno. Cornuum situm
atque flexum naturalem contemplare in capite absoluto a corpore; figuram
gibbam &amp; resimam in adnato. Longitudo faciei a vertice ad nares
extremos pedis est unius &amp; digit. 3. latitudo ad frontem, qua parte
latissima est facies, palmos duos, &amp; digitum unum est. Altitudo
totius animantis est, pedum trium &amp; semiss. excepta juba; longitudo
totius a vertice ad caudam, pedum 4. est &amp; dimidii, ac digitorum
duorum. Dentes habet tantum inferiores, &amp; eos sex, nec defectum
dentibus puto. Ruminat ut cætera bisulca. Nares nigri sunt,
<span class = "pagenum orig">(9)</span>
<a name = "page9" id = "page9"> </a>
a&nbsp;quibus labrum superius dividitur linea nigra perpendiculari. Mite
animal est, petulans &amp; lascivum, moribusque reliquis similius hirco
quàm cervo: præruptis editisque locis atque tectis gaudens &amp;
insultans, unde se præcipitare in cornua aiunt naturaliter, ut iis
fracto prius casus aut saltus impetu, anteriora genua corpus postea
excipiant. Cursu valet, sed saltu magis. Memoratæ enim altitudinis loca
saltu scandit. Fœminæ maribus multo sunt minores, cornutæ etiam &amp;
villosæ gutture atque collo, sed non ita magno, longo, &amp; reflexo
cornu, nec ita denso &amp; longo villo, ut mares. Vescitur fœno, pane,
furfure triticeo, avena, &amp; herba. Ego Tragelaphum puto. Vulgus
<span class = "pagenum">36</span>
&amp; qui ex Mauritania advexerunt, ovem Barbaricam vocant, cum tamen
nihil habet commune cum ove. Quidam rursum cervum Barbaricum, qui
rectius sentire mihi videntur, cum ex dimidio posteriori, similior cervo
sit; ex anteriori, magis capro. Fœtus pariunt singulos.</p>

<h5><a name = "bucula" id = "bucula">
De Bucula Cervina.</a></h5>

<p>Ex Mauritaniæ desertis locis advectum ad nos est animal bisulco
vestigio, magnitudine cervæ, forma &amp; aspectu inter cervam &amp;
juvencam: unde ex argumento voco Moschelaphum, seu Buculam cervinam.
Capite &amp; aure longa atque tenui, tibia &amp; ungula gracili ut
cervæ, ita ut ad celeritatem videatur factum animal. Cauda pedali
longitudine &amp; paulo amplius,
<span class = "pagenum orig">(9b)</span>
<a name = "page9b" id = "page9b"> </a>
forma, vaccinæ caudæ quàm simillima; sed brevitate accedens propius ad
cervinam, quasi natura ambigente cervæ ne esset an vaccæ; per superiora
ruffa &amp; lævis, per ima nigra &amp; hirta. Colore corporis fulvo, seu
ruffo undique, pilo sessili cutique æquato, in fronte stellatim posito,
at sub cornibus per ambitum erecto. Cornibus nigris, in summo lævibus,
cætera rugosis, rugis ex adversa parte, sibi vicinioribus; ex aversa, ad
duplam aut triplam latitudinem a se diductis. Ea cornua primo suo ortu
digitali tantum latitudine distantia, paulatim se dilatant ad mediam
usque sui longitudinem &amp; paulo ultra, qua parte distant pal. 3. Rom.
&amp; semissem. Tum se reducunt leviter, &amp; recedunt rursus in
aversum, ita ut extrema cornua non distent nisi pal. 2. digit. 3. &amp;
semissis intervallo. Longa quidem sunt ped. 1. &amp; pal. 1. crassa vero
in ambitu ad radices, pal. 3. Caput a vertice, qua parte linea nigra
inter cornua dividitur, ad extremos nares, longum est ped. 1. pal. 2.
&amp; digit. 1. latum, qua est latissimum, in fronte videlicet paulo
supra oculorum regionem, digit. 7. crassum in ambitu, qua maximum est,
ped. 1. &amp; pal. 3. Dentes habet octonos, ordine caret superiori,
&amp; ruminat. Ubera sunt duo, corpori æquata, quo constat juvencam
esse, nec dum fœtam. Placidissimum animal est &amp; tractabile,
ludibundumque, saltu valens atque cursu. Quibusvis per famem vescitur,
pane, foragine, carne salita, fœno, herba, &amp; quovis oblato. Usus
ejus est in
<span class = "pagenum orig">(10)</span>
<a name = "page10" id = "page10"> </a>
<span class = "pagenum">37</span>
venatione, caroque dulcis. Contemplare imaginem accuratè factam, ita ut
vivam diceres si spiritus adesset, sed per maciem depictam triduo ante
mortem. Ex quo scire licet habitiorem fuisse per valetudinem buculam
hanc cervinam.</p>


<h5><a name = "hippelaphus" id = "hippelaphus">
De Hippelapho, seu Equicervo.</a></h5>

<p>Norvegia in nostram Britanniam animal quoddam transmisit, sui quidem
generis, sed mixtæ formæ. Nam corpore compacto, crure longo atque
gracili, ungula bifida, cauda brevi, cervum esse diceres; capite &amp;
aure Mulum, cornu Dorcadem, labro superiori propenso alcem ferè, juba
equum, nisi quòd tenuior &amp; erectior ea est quàm equi. Peculiariter
habet ab armis ad caudam per omnem spinæ longitudinem pilum elevatum
leviter, aruncum sub fauce promissum, &amp; in eo palear pendulum, pilum
per armos longiusculum obliquo ascensu, collum brevius quàm pro corporis
modo. Eam ob rem cum vel herbam carpit, vel panem projectum tollit, vel
potum ex vase aut vado sumit, in genua procumbit. Cornua in hoc genere
mari tantum, non e summo capite erecta, sed e medio ferè capite ex
utroque latere paulo supra oculum enata, &amp; in latus exporrecta,
aspera &amp; tuberosa ut cervis, nusquam lævia, nisi in summis
processuum fastigiis, &amp; qua decurrunt venæ, ad tegumentum villosum
per teneritudinem nutriendum in longitudinem productæ. Minus tamen
aspera sunt a primo processu ad secundum in anteriori parte, &amp; rugis
<span class = "pagenum orig">(10b)</span>
<a name = "page10b" id = "page10b"> </a>
potius quàm tuberculis conspicua. Eadem ad dimidiam sui longitudinem
recta tendunt, inde in sublime sensim recurvantur. Utrumque processus
tantum tres facit, quorum humiliores bini in adversum spectant,
sublimiores singuli cœlum. Evenire tamen solet, ut vel inopia pabuli,
vel morbo, (ut custodes retulerunt &amp; ipse vidi) sinistrum cornu duos
tantum exigat processus. Longa ea sunt pedem Romanum unum cum semisse,
&amp; digitum unum cum semisse. Crassa ad radicem palmos Romanes duos
integros. Summus unius cornu processus distat a summo alterius, pedibus
Rom. tribus, &amp; digitis tribus: ut &amp; infimus ab infimo, pedibus
duobus. Metior a fastigiis. Colore <ins class = "correction" title =
"‘n’ invisible">sunt</ins> &amp; densitate substantiæ
<span class = "pagenum">38</span>
cervinis quàm simillima. Pendunt una cum sicca, dimidiata, rupta, &amp;
spongiosa fronte, libras quinque cum semisse &amp; unciæ dimidio. Cum
libram dico, uncias sedecim intelligo. Decidunt quotannis ut cervis
Aprili mense. Cava enim non sunt. Frontis spacium inter cornua palmorum
duorum Rom. cum semisse est. Eminens calvæ pars, quæ inter cornua est,
a&nbsp;posteriori parte cava est In ea cavitate cerebrum erat positum,
discenditque ad mediam oculorum regionem. Eam in sceleto a. &amp; b.
literæ indicant. Dens ut cervis, sed equino major, &amp; in maxillaribus
per interiores sulcos, sed summa sua parte, denticulus acutus assurgit,
ne quid eo cibi inconfectum delabatur. Colore id animal est per
adolescentiam murino aut asinino: per provectam ætatem fusco, sed magis
per
<span class = "pagenum orig">(11)</span>
<a name = "page11" id = "page11"> </a>
extremas totius corporis margines; pilo lævissimo, cruris maximè, nisi
sub ventre, in intimo &amp; summo crure, imo &amp; supremo collo,
pectore, armo atque spina. Proceritate est duodeviginti palmorum
vulgarium &amp; digitorum trium. Multo velocius equo est. Fœmina
singulos peperit in Britannia; aiunt tamen geminos parere. Caro illi
nigra est, &amp; fibra crassa atque longa uti bubus; præparata tamen ut
cervina, atque in furno cocta, in cibo cervina est suavior. Vescitur
herba, sed rarius apud nos, eo credo ingenio quo equi, qui cum panem
possunt, fœnum nolunt: Folio, cortice ex arbore, pane &amp; avena
lubentius. Priora vel ad triginta pal. vulgares excelsa, naturali
corporis positura carpit. Si quid sit eo excelsius quod affectat, erigit
se in posteriores pedes, &amp; prioribus in arborem aut maceriem
innixum, ut solent capræ, vel supra fidem extento ore detruncat; tanta
est animalis proceritas &amp; altitudo. Bibit aquam, bibit &amp; alam
seu beram avidissime pariter &amp; copiosissimè, idque sine ebrietate.
Sunt qui vinum dedere, sed id si prolixius hauserit, imitatur vitium
ebrietatis. Placidissimum animal est, si cicuretur; alioqui ferox
admodum, &amp; humanum genus persequens, si non aspectu, at odore, quo
maximè pollet, &amp; cane certius. Quamobrem qui per vivaria regia illi
præficiebatur, singulis annis serra dissecabat cornua. Quem
comprehendit, calcibus deturbat, &amp; si eques est, etiam equum. Quem
non ante conspectum odore præsenserit,
<span class = "pagenum orig">(11b)</span>
<a name = "page11b" id = "page11b"> </a>
voce prodit propemodum clarè grunnientis suis. Orbum
<span class = "pagenum">39</span>
sua fœmina mulieres valde affectat, &amp; quasi sexum nosset pudendum
denudat. Id habet instar cervini. Ungulam ejus adversus morbum caducum
valere creditur. Hoc animal Norvegia Elend &amp; Elke nominat, si bene
externa vocabula nostri sonant. Equidem Hippelaphum seu Equicervum cum
Aristotele &amp; Alberto Magno dicerem. Hic enim Muli caput, atque aures
habere dicit equicervum. Ille jubam tenuem a capite ad armos protensam,
aruncum peculiarem a gutture pendulum, &amp; Dorcadis cornua gestare
scribit Hippelaphum. Alcem esse non putem; cùm Alci nec crura flexa sed
rigida, nec cornua his similia, nec in armis juba sit apud veteres, si
bene memini. Minus Hippardium crediderim, cum præsertim fœmina cornibus
careat, &amp; mari aruncus sit; quæ in Hippardium non cadunt.
Tragelaphum esse dicere vetant &amp; Dorcadis cornua, &amp; Muli caput.
Adjungam veram imaginem, &amp; seorsum capitis Sceleton unà cum suturis
ut erant naturaliter, quo certius, quæ ad capita pertinent, cernantur
omnia.</p>


<h5><a name = "dama" id = "dama">
De dama Plinii.</a></h5>

<p>Damam Plinii ex caprarum genere esse indicat pilus, aruncus, figura
corporis, atque cornua; nisi quòd his in adversum adunca, cum cæteris in
aversum acta sint. Capræ magnitudine est, &amp; colore Dorcadis. Plinii
&amp; Romanorum
<span class = "pagenum orig">(12)</span>
<a name = "page12" id = "page12"> </a>
esse, indicio est, quòd Romæ in columna quadam marmorea &amp; triumphali
superstite adhuc, cum anno domini 1543. essemus Romæ, insculpatur, &amp;
cum Pliniana descriptione conveniat.</p>


<h5><a name = "ovis_a_m" id = "ovis_a_m">
De ove Arabica <span class = "greek" title =
"makrokerkôi">μακροκέρκῳ</span>.</a></h5>

<p>Ovis Arabica paulo major nostra est vulgari, eodem tamen quo nostra
vellere &amp; figura corporis, sed colore paulo obscuriori. Tantum tibiæ
&amp; prima facies ruffescunt modicè. Cauda longa est cubitos tres. Hinc
<span class = "greek" title = "makrokerkon">μακρόκερκον</span> voco.
Hanc naturaliter per terram trahit ovis. At ne attracta teratur in
terram &amp; exulceretur, excogitarunt pastores, caudæ postellum (<span
class = "greek" title = "hamaxida">ἁμαξίδα</span> Græci dicunt) subdere,
&amp; illi caudam alligare. Vescitur herba, carne, pisce, pane, caseo,
&amp; quibusvis, id
<span class = "pagenum">40</span>
docente fame in navi, cum advecta ad nos est ex Africa in Britanniam.
Herodotus in Thalia scribit, non alibi visum hoc aliudque genus <span
class = "greek" title = "platukerkon">πλατύκερκον</span> (quod hic
subjiciam) quàm in Arabia. Sunt in Arabia (inquit) duo ovium genera,
admiratione digna, neque alibi usquam visa: Alterum, caudam gerit
tricubitali longitudine; alterum, cubitali latitudine. Eam ob rem <span
class = "greek" title = "platukerkon">πλατύκερκον</span> Arabicam istam
nominare libuit. Aristoteles tamen in Syria progigni scribit hoc genus
ovium latæ caudæ lib. de historia animalium octavo, in hæc verba:
<span class = "greek" title = "en de têi Suriâi ta probata tas ouras echei to platos pêcheôs">ἐν
δὲ τῇ Συρίᾳ τὰ πρόβατα τὰς οὐρὰς ἔχει τὸ πλάτος πήχεως</span>:
&amp; Plinius
<span class = "pagenum orig">(12b)</span>
<a name = "page12b" id = "page12b"> </a>
Aristotelem imitatus lib. item octavo, cap. 48. Syriæ cubitales ovium
caudæ (inquit) plurimumque in ea parte lanitii. Mores habet cæterarum
ovium.</p>


<h5><a name = "ovis_a_p" id = "ovis_a_p">
De Ove Arabica <span class = "greek" title =
"platukerkôi">πλατυκέρκῳ</span>.</a></h5>

<p>Ex Arabicarum genere ovis hæc est Tartarica, vulgaris quidem suo orbe
atque loco, sed nostro incognita &amp; inusitata, vulgari nostro arieti,
non testiculis &amp; repandis cornibus solum, sed totius corporis forma
quàm simillima, nisi quòd duplo ferè major nostro est, naresque habeat
aquilinas, posteriorum item pedum ungulas exteriores interioribus multo
longiores, &amp; caudam sine osse, cubitali latitudine, ad gravitatem
(puto) duodecim librarum &amp; amplius, paulo ultra clunes prominentem,
cujus extremæ latitudinis partes ita attenuantur, ut clunibus ab utroque
latere affixæ, accommodatius adæquentur. Natibus hæc insternitur,
nusquam a corpore absoluta, nisi in ima sua parte, qua excrementum
animalis redditum decidit. Qui locus pugni seu manus contractæ
amplitudinis est, &amp; veluti meatus excrementi vestibulum. Ita ea
cauda facta est, ut natura videatur reliqui corporis cutem paulo ultra
clunes produxisse, ut, involuta prius illa cute pinguitudine, reducat
eam postea ad nates reliquaque femora contegenda. In summo tegitur illa
vellere piloso, multo, atque denso, ita ut cauda non esse videatur, nisi
contrectes manibus &amp; subleves. Tamen
<span class = "pagenum orig">(13)</span>
<a name = "page13" id = "page13"> </a>
quicquid prominet ultra regionem clunium, cauda est. Ea subtus glabra
est, &amp; lana omni nuda, nisi quòd in ejus extremo &amp; medio margine
interiori nevus quidam cutaneus, seu
<span class = "pagenum">41</span>
acrochordon lanuginosus, digitali ferè crassitudine sed non longitudine
propendeat, sub aspectum non cadens nisi caudam latam eleves. Eum
custodes caudam putant. Caudæ substantiam quidam pinguitudinem, quidam
carnem glandulosam, ut est vaccarum huberum, esse autumant. Discrimen
discam in morte animalis. Ovis mas est seu aries, vellere tectus multo,
piloso, profundo &amp; denso, ad genua fere promisso. In colore per
omnia melino obscurè ruffescit, nisi media facie qua albescit, &amp;
utroque corporis latere, media sua parte, qua grisea est, &amp; in imo
ventre, quo pallet. Altitudo animalis duorum pedum Romanorum est,
palmorum trium, &amp; digitorum duorum; longitudo a vertice ad extremam
caudam ped. 4. &amp; digit. 5. crassitudo per ambitum velleris ped. 5.
&amp; palmi unius est. Facies a vertice ad extremas nares pedis est
unius &amp; digiti unius. Cornuum radices junctæ sunt, positæque medio
loco inter verticem &amp; oculos. Eo sunt colore cornua, quo cæteris
ovibus, per convexum magis quàm cauum rugosa; longa ped. 1. dim. &amp;
digit.&nbsp;1. Aures fulvescunt ut &amp; tibiæ, antrorsumque per medium
cornuum flexum prospectant. Ruminat, caretque dentium ordine superiori,
ut cæteræ oves, inferioribus quinque tantum existentibus. Vox item ovis
est,
<span class = "pagenum orig">(13b)</span>
<a name = "page13b" id = "page13b"> </a>
sed grandior, ut ex amplo pectore. Mansuetum animal est &amp;
tractabile, eisdemque moribus quibus cæteræ oves. Equidem, ex vero illo
ovium Arabicarum genere puto, quod <span class = "greek" title =
"platukerkon">πλατύκερκον</span> Herodotus dixit, quòd latitudo caudæ
tantum sit sine longitudine, etsi ex Tartaria productum sit.</p>


<h5><a name = "bonasus" id = "bonasus">
De Bonasi cornibus.</a></h5>

<p>Incidi in caput vasti cujusdam animalis (mi Gesnere) cui nudum os
capitis unà cum ossibus, quæ cornua sustinebant, gravissimi ponderis
erant, &amp; justum ferè attollentis onus. Quorum curvatura ita se
promittit, ut non recta deorsum vergat, sed obliquè antrorsum. Quod quia
videri nequit in facie prospiciente, curavi ut appareret in avertente in
latus. Spacium frontis inter cornua palmorum Romanorum trium est cum
semisse. Longitudo ossium cornuum pedum duorum, palmorum trium, &amp;
digiti semissis est. In ambitu, ubi capiti
<span class = "pagenum">42</span>
junguntur, pedis unius &amp; pal. semissis sunt. Hujus generis caput
aliud Warvici in castello vidi anno domini 1552. quo loco magni &amp;
robusti Guidonis, comitis olim Warvicensis, arma sunt. Cujus cornuum
ossibus si ipsa cornua, quæ dempta erant, addas, multo fierent longiora,
&amp; alia figura atque curvatura. Eo in loco etiam vertebra colli
ejusdem animalis est, tanta magnitudine, ut non nisi longitudine trium
pedum Romanorum &amp; duorum palmorum cum semisse
<span class = "pagenum orig">(14)</span>
<a name = "page14" id = "page14"> </a>
circundari possit. Æquè &amp; ad id animal pertinere existimo omoplatam
illam quæ visitur catenis suspensa e porta septentrionali Coventriæ, cui
ut nulla spina est, (si bene memini) ita lata est ima sua parte pedes
tres, digitos duos; longa ped. 4. palm. 2. Ambitus acetabuli, quod armum
excepit, pedum trium est, &amp; palmi unius. Circundat os integrum, non
nisi pedum undecim, palmi unius longitudo &amp; semissis. In sacello
magni Guidonis comitis Warvicensis, quod positum est non amplius mille
pass. Warvico oppido, suspenditur costa hujus item animalis (ut ego
quidem reor) cujus ambitus, quo loco minima est, palmorum trium est:
Longitudo, sex pedum cum dimidio. Sicca ea est, &amp; in extima
superficie cariosa, pendit tamen lib. 9. cum semisse. Ex vulgo pars apri
esse costam putat, a&nbsp;Guidone occisi: pars vaccæ, quæ propè
Coventriam in fossa quadam commorabatur, multis infesta. Quam
posteriorem opinionem ad verum propius accedere puto, cum Bonasi forsan
esse possit, aut uri. Multa hujus generis animalia olim fuisse in nostra
Anglia (silvestri olim &amp; nemorosa Insula) verisimile est, quòd nobis
adhuc pueris multus usus erat hujusmodi animalium cornuum in mensa
solennioribus epulis loco poculorum, ut olim uri cornuum in Germania ad
eum usum, referente Cæsare in commentariis de bello Gallico libro sexto.
Sustinebantur pedibus ex argento tribus, &amp; ab oris item argento
concludebantur, ut ibi. Sic quoque olim qui cultui studebant, dentibus
<span class = "pagenum orig">(14b)</span>
<a name = "page14b" id = "page14b"> </a>
marinantium belluarum insigniebant ensium capulos. Candicabant enim ad
eburneam claritatem. Nam præcipua viris gloria semper fuit in armorum
nitela. Jam vero non nisi auro &amp; argento fulgent hæc.</p>


<span class = "pagenum">43</span>
<h5><a name = "sciurus" id = "sciurus">
De Sciuro Getulo.</a></h5>

<p>Sciurus Getulus coloris est mixti ex rufo &amp; nigro. Eum ab armis
ad caudam per latera &amp; dorsum albæ fuscæque lineæ, alternatim certis
distinctæ intervallis, decentissimè depingunt. Idem aliquibus fit in
colore ex albo &amp; nigro, respondentibus etiam in cauda lineis; nisi
si quando expansa cauda propter pilorum raritatem eædem dispareant.
Venter illi cœruleum colorem imitatur in albo positum. Paulo minor is
est vulgari Sciuro. Nec aures extantes habet, ut ille; sed depressas
magis &amp; ferè capiti æquas, orbiculares, &amp; per cutis superficiem
deductas in longum. Caput Ranæ ferè est. Cætera similis vulgari Sciuro.
Nam figura corporis eadem, eadem natura pili, mos idem &amp; vivendi
ratio. Cauda se contegit more cæterorum Sciurorum. Cujus imago ad vivum
depicta est &amp; expressa. Nam e Getulia (quam hodie vocant Barbariam)
a&nbsp;mercatore quodam aliquot vivi ad nos allati sunt, utriusque quem
dixi coloris. Eos ad delicias alimus, &amp; extra omnem controversiam
Sciuri sunt. Nam (ut dixi) &amp; mores, &amp; magnitudo, &amp; vivendi
genus, &amp; vox, &amp; usus caudæ,
<span class = "pagenum orig">(15)</span>
<a name = "page15" id = "page15"> </a>
&amp; erecta insessio quando est, &amp; cætera respondent. Tantum
socordia differt. Est enim tardum &amp; pigrum animal, meticulosumque,
neque ea vivacitate &amp; agilitate qua nostri valet aut saltu, vix
ausum de mensa aut scamno humili desilire. Frigoris quoque impatiens
est. Quo fit ut sole locisque gaudeat calidis. Vescitur nucibus,
amygdalis, pane &amp; ficu, ut &amp; carnibus quoque avidissimè. Ego
depingendum curavi extenta cauda, ne corpus adumbraretur, caudaque,
qualis ea esset &amp; colore &amp; figura, ostenderetur.</p>


<h5><a name = "saguina" id = "saguina">
De Saguina.</a></h5>

<p>Saguina animal est parvum, soricis magnitudine, aut non multum supra
modum pusilli cuniculi, aut arctomyos junioris (utriusque magnitudinis
unum vidi) colore griseo, barba fulta &amp; obscurè cinerea, cauda
soricis operta pilo, pedibus Sciuri, facie cephi seu satyri penè, aure
orbiculari, patente &amp; humili,
<span class = "pagenum">44</span>
vestita pilo intus nigro, foris candido, &amp; moribus caudatæ simiæ.
Mulieribus nostris in delitiis est. Vivit uvis passis, pane, ficubus,
pomis atque pyris.</p>


<h5><a name = "cercopithecus" id = "cercopithecus">
De Cercopitheco vario.</a></h5>

<p>Habemus istic apud nos ex Mauritania Cercopithecum quendam, quem
vocamus Barbaricum, seu mamonetum varium, colore dorsi &amp; lateris
viridi, frequenti hinc inde inserto pilo griseo seu melino. Ventre,
mento &amp; barba (quam habet
<span class = "pagenum orig">(15b)</span>
<a name = "page15b" id = "page15b"> </a>
lunatam) candidis, facie &amp; tibiis nigris, naso albo: cætera, aliis
Cercopithecis similem. Ex minore genere Cercopithecorum est, magnitudine
videlicet cuniculi minoris. Descripsisse satis est, cum figura corporis
cæteraque lineamenta cæteris Cercopithecis nulla in re differant.</p>


<h5><a name = "chamaeleon" id = "chamaeleon">
De Chamæleonte.</a></h5>

<p>Chamæleon animal est quadrupes, macrum &amp; gibbosum, capite
galeato, corpore &amp; cauda lacertæ majoris, cervice penè nulla, costis
plus minus sedecim, obliquo ductu ventri junctis ut piscibus; prioribus
cruribus brachiis humanis, posterioribus cruribus hominis parum
lacertosi &amp; figura &amp; flexu quam simillimis; pedibus manus
hominis ad carpum usque divisas singulariter imitantibus; sed ita, ut in
prioribus pedibus, auricularem &amp; medicum digitum a cæteris dividi,
in posterioribus, auricularem medicum &amp; medium ab aliis separari
intelligas. Cum enim digiti tantum 5. sunt, in prioribus pedibus
interius digit. 3. sunt, exterius 2. In posterioribus contra, interius
2, exterius 3. existunt. Os illi hiatus est magnus, ab acuto in latum se
diffundens, dentium locis osse perpetuo, &amp; eo leviter serrato,
tantaque labra, quantis possit illud contegi. In ore lingua est acuta,
cujus ima pars os est, summa laxum &amp; apertum marsupium primo
aspectu. At si educas, corpus longum esse videtur ad instar pyramidis,
palmi unius Romani longitudine. Ea jaculata, &amp; magna celeritate
<span class = "pagenum orig">(16)</span>
<a name = "page16" id = "page16"> </a>
vibrata, ad muscas capiendas utitur: cumque reducit, ita in se redit ea,
ut latior ejus pars angustiorem perpetuò excipiat,
<span class = "pagenum">45</span>
&amp; præter basim (in qua reliquum jam ejus corpus totum veluti in
patente marsupio recumbit) nihil conspiciatur. Intestina habet piscium
more in spiras simplices convoluta, &amp; excrementum in eis molle atque
nigrum. Unde scire licet non rore, non aere solum vivere. Meatus
excrementi eo loci corporis positus est, quo clunibus cauda jungitur.
Ventri hepar inest, crocei plane coloris. In summo pectore duo erant
corpuscula carnea colore sanguineo, sed exigua, ut tubercula. Eorum
alterum cordis figuram repræsentabat: alterum pulmones esse non
videbantur nec substantiæ ratione nec figura. Quid autem essent, non
intelligo. Oculorum loci cavi sunt, &amp; per summa atque extima veluti
suggrundiis per oras serratis defensi. In eis oculi eadem cute contecti
sunt, qua reliquum corpus: nec divisa ea parte cutis est in palpebras,
ut in aliis animantibus, sed circumducta totis penè, ut palla gemmis,
nisi qua per exiguum foramen e medio prospiciunt. Id autem officii
præstat illis cutis, quod in aliis animantibus musculi. Ea enim ducit ac
reducit in hanc aut illam partem quo velit aspectu internum oculum.
Neque enim ut alia animalia motu musculorum immotis palpebris oculum
movent, ita &amp; hoc immoto illo tegumento. Per ejus foramen pupilla
nigra cernitur, &amp; circa eam aureus circulus resplendens penitius
<span class = "pagenum orig">(16b)</span>
<a name = "page16b" id = "page16b"> </a>
conspicitur, maximè cum cœlum suspicit. Ab extremo oculi tegumenti orbe
ad pupillæ foramen, sex lineæ croceæ æquis intervallis in ortu distinctæ
ita ducuntur &amp; coarctantur sensim, ut meridianæ illæ lineæ ab
æquatore ad polum alterum ductæ. Galeam spinæ jungit assurgens cuticula,
&amp; ex utroque galeæ latere cutanea duo corpora brevem cervicem
contegunt. Cutis aspera est, &amp; veluti minimis unionibus undique
consita, maximè per summam spinam &amp; imum ventrem. Utrobique enim
veluti filum quoddam unionum per mediam corporis longitudinem, quàm
cæteris partibus majorum, ducitur; per summa, a&nbsp;capite ad caudam;
per ventrem imum, ab extrema maxilla inferiori ad caudam. Cauda teres
est, a&nbsp;summo gracilescens ad extremum, æqua cum toto corpore
longitudine, si caput demas, tota veluti ex unionum circulis constituta.
Longitudo universi nostri Chamæleontis erat justi pedis Romani.
Latitudo, a&nbsp;summa spina ad imum mediumque
<span class = "pagenum">46</span>
ventrem, duorum digitorum Romanorum &amp; unius quarti. Recentis adhuc
atque vivi animalis corpus succulentum est &amp; æquabile, nisi costarum
regione, &amp; galeata parte, quæ leviter extuberant, e&nbsp;contra quàm
in siccis sceletis, ubi omnia inæqualia sunt. Color vivis est, qui rei
cui est proximus, in quem se novit naturaliter commutare. Hinc
proverbium Chamæleonte mutabilior. Etsi sunt qui dicant se observasse
duos tantum referre colores, alio lucente sole, alio per opacum.
<span class = "pagenum orig">(17)</span>
<a name = "page17" id = "page17"> </a>
At mortui jam color totus pallidus est, sed magis per ima &amp; intima,
conspersus per summa &amp; extima (maxime in spina &amp; cauda) aureis
maculis, crebris &amp; majoribus seu oblongis orbiculis, ita spinæ
incumbentibus, ut sacci asinis, sed per intervalla: per ima &amp;
intima, cœruleis magis &amp; minoribus veluti punctis, sub faucibus quàm
alibi crebrioribus, &amp; veluti per quincuncem dispositis. Innocens
animal est &amp; tardum, placidum &amp; tractabile. Tarditatem gressus
celeritate vibratæ linguæ pensavit in vitam. Hoc præ cæteris habet
proprium, ut cum sole occidat atque oriatur, ita ut quam corporis
posituram occidens sol reliquerit, eandem oriens excipiat, sive de ramo,
altero tantum pede, pendeat, aut in ventrem humi pronus incumbat, aut
alicui rei duobus pedibus, reliquis sublatis, innitatur, aut alia
quacunque forma. Interea temporis mortuus planè videtur omnibus. Hiatus
illi æternus, sine ullius usus ministerio. Hæc nos observavimus in vivo
&amp; mortuo, quem domi nostræ diu aluimus.</p>

<p>Hactenus de quadrupedibus: nunc de avibus pauca illa proferemus, quæ
ad te (Gesnere) dedimus.</p>


<h5><a name = "haliaetos" id = "haliaetos">
De Haliaeto.</a></h5>

<p><span class = "sidenote">De avibus.</span>
Haliaetos id genus aquilæ est, quod ex mari lacubusque prædam quærit,
unde nomen invenit. Is magnitudine Milvi est, capite albis &amp; fuscis
distincto lineis, ut melino: rostro aquilino; oculis in medio nigris, in
ambitu aureis: lingua ferè
<span class = "pagenum orig">(17b)</span>
<a name = "page17b" id = "page17b"> </a>
humana, nisi quòd ad radicem utrinque habet appendicem: colore per summa
asturis, per ima albo: gutture maculis notato ruffis ut &amp; ventre,
pectore medio pure candido: crure crasso &amp; squamoso: pede uncungui
&amp; cœruleo: digitis quatuor,
<span class = "pagenum">47</span>
per superna ad dimidiam longitudinem etiam squamosis, ad reliquam
incisis, per inferna asperis &amp; aculeatis tenacitatis causa; &amp;
his tam validis, ut flexos vix ulla vi extendas. Prædator is est
piscium, discussis decidentis corporis impetu aquis, ex eisque vivit. Et
quamvis ex pisce vivat, fidipes tamen est utroque pede, non altero
palmipes, ut vulgus putat. Giraldus Cambrensis libro de Topographia
Hiberniæ, ubi de avibus biformibus agit, hunc Aurifrisium vocat; &amp;
altero pede aperto &amp; unguibus armato esse, altero clauso cum vulgo
scribit. Supra magnitudinem corporis alæ longitudo est, quæ ad pedes
Romanes duos &amp; digitos undecim extenditur. Inolevit opinio istic
apud nostrum vulgus in Britannia, eam inesse vim naturalem huic avi, ut
quem conspexerit piscem, eum se quàm mox resupinare &amp; convertere,
atque ad summam aquam ascendere, in eaque fluitare ut sopitum, quo
facilior præda sit volanti. Ideoque ejus adeps studiosius asservatur a
nostris piscatoribus, quòd eandem vim habere creditur. Frequentes sunt
apud nos in maritimis locis &amp; Vecti insula. Nostri an Osprey vocant.
Moribus placidus est &amp; tractabilis, &amp; famis patientissimus.
Vixit enim septem dies apud me
<span class = "pagenum orig">(18)</span>
<a name = "page18" id = "page18"> </a>
sine cibo, &amp; in alta quiete; nisi si hoc non mos fecit sed fames,
quæ omnia domat. Carnem oblatam recusavit: piscem non obtuli, quòd eum
ex hoc vivere didici. Caro illi nigra est.</p>


<h5><a name = "anser_brendinus" id = "anser_brendinus">
De ansere Brendino.</a></h5>

<p>Anser Brendinus avis est marina, palmipes, figura anseris, sed
magnitudine paulo infra, capite albo exiguo &amp; curto, sed rostro
nigro, a&nbsp;quo linea nigra ad oculum utrumque ducitur, collo fusco,
a&nbsp;pectore ad caudam ex dimidio corpore inferiori albo, coxendice
murino (ut est Columbæ vulgaris color aut gruis) ex superiori, ad collum
fusco, ut &amp; ad caudam medio inter utrumque murino: alis item
murinis, cum cauda longitudine paribus, sed pennis ad extremum
obfuscatis. Cauda nigra est ex albo enata, pede nigro &amp; palmato.
Gregalis avis est &amp; garrula. Ex pisce vivit, frequens apud nos per
littora in Britannia. Vulgus Britannorum quod ad littus habitat a
coloris varietate a Brendgose nominat. Ornithopolæ Londinenses
<span class = "pagenum">48</span>
Bernaclum vocant, cum dicendum putem Berndclacum seu Brendclacum; quòd
antiqui Britanni, atque item Scoti, anseres marinos, palustres, &amp;
lacustres omnes Clakes dicebant, cum tamen hodie corruptè dicimus
Fenlakes &amp; Fenlagges, cum dicendum fuit Fenclakes. Varium item
colorem, Brend, seu per metathesim Bernd iidem appellabant. Unde bernded
seu brended id animal dicitur, quod in colore murino variegatum
<span class = "pagenum orig">(18b)</span>
<a name = "page18b" id = "page18b"> </a>
est albo, ut est hic anser.
<span class = "sidenote"><a name = "anser_bassanus" id =
"anser_bassanus">
Anser Bassanus.</a></span>
Non est ergo Scotorum Bassanus anser, qui in Basse Scotorum Insula nidum
ponit atque ova, a&nbsp;qua nomen habet. In hanc insulam rupem
existentem, nec in summo quantam Milvus oberret (ut Poëta dixit) sed
exiguam, venturi stato anni tempore anseres, quo prius speculatu, qua
observatione præmissis nunciis utantur quàm ingrediuntur; quo anni
tempore hoc faciant, qua solitudine insulæ, concludentibus se incolis ad
aliquot dies, donec se firmaverint anseres, ne abigant, quanta
multitudine atque densitate involent, sic ut in serenitate solem
adimant, quot pisces afferant, quot ova pariant, &amp; quantos fructus
in annos ex eis anserumque plumis atque oleo percipiant insulani (nam
Pupinorum pinguedinem habent atque gustum) longum esset recensere.</p>


<h5><a name = "anas_indica" id = "anas_indica">
De Anate Indica.</a></h5>

<p>Est apud nos ex India anas, eadem planè corporis figura, eodem rostro
&amp; pede quo vulgaris, sed ex dimidio major ea &amp; gravior. Caput
illi rubescit ut sanguis, &amp; bona pars conjuncti colli a posteriore
parte. Id totum callosa caro est, &amp; incisuris distincta; quaque ad
nares finit, carunculam demittit a reliqua carne figura separatam,
qualis cygnis est, rostro conjunctam. Nudum plumis caput est, &amp; ea
quoque colli pars quæ rubescit, nisi quòd in summo capite crista est
plumea atque Candida, per totam capitis longitudinem protensa: quam, cum
excandescit, erigit. Sub oculis ad rostri
<span class = "pagenum orig">(19)</span>
<a name = "page19" id = "page19"> </a>
initium per inferna inordinatæ maculæ nigræ carni sunt inductæ: &amp;
una atque altera a summo oculo ad superna elevatæ. Oculus flavescit,
separatus a reliquo capite circulo nigro. Sub extreme oculo in aversum
macula est singularis, separata a
<span class = "pagenum">49</span>
cæteris. Rostrum totum est cœruleum, nisi quòd in extreme macula
nigrescit una. Pluma illi per totum colli processum reliquum alba. Qua
corpori collum jungitur circulus est plumeus niger, rara pluma alba,
maculosus &amp; inæqualis, per ima angustior, per summa latior. Post eum
per totum imum ventrem pluma alba est: per summum corpus fusca, sed ab
circulo illo nigro pluma alba in summo divisa. Extremæ alæ atque cauda
cum splendore virescunt, ut Cantharides. Tibiarum cutis fusca est,
incisuris levibus per circuitus ducta. Membrana per intervalla digitorum
pedis pallescit magis, una atque altera respersa macula fusca, incerta
lege disposita, nisi in intervallo sinistri pedis, ubi sex per digiti
extremi longitudinem disponuntur. Tardo gradu incedit propter corporis
gravitatem. Vox illi non qualis cæteris anatibus, sed rauca, qualis
faucibus humanis catarrho obsessis. Mas major est quàm fœmina. Ea
similis mari est, nisi quòd non ita variegato corporis colore est. Vivit
ex cœnosis aquis, &amp; aliis quibus cætera vulgaris anas gaudet.</p>


<span class = "pagenum orig">(19b)</span>
<a name = "page19b" id = "page19b"> </a>
<h5><a name = "anas_turcica" id = "anas_turcica">
De Anate Turcica sive Indica altera.</a></h5>

<p>Anati quidem similis est quæ Turcica sive Indica dicitur, sed
quantitate &amp; magnitudine corporis anserem ferè diceres. Tota est
Candida, nisi quòd rostrum, tibiæ, atque pedes rubent, genæque item
callosa carne, &amp; rostri tuber supra nares. Caro illi dulcis est,
&amp; vox sibilus. Sunt ejus generis quædam colore albo &amp; nigro
variegatæ. In aqua vivit, locisque gaudet cœnosis ut cæteræ anates.</p>


<h5><a name = "pica" id = "pica">
De Pica marina.</a></h5>

<p>Pica marina (ut nostrum vulgus nominat) paulo major est terrestri,
coloris quidem varietate in corpore similis, sed colore pedis, digitorum
numero, incisuris, cauda atque rostro admodum dissimilis. Nam pes rubet,
&amp; digito posteriori destituitur, nec incisuras habet is &amp; tibia,
sed impressiones quasdam, piscium squamis quàm simillimas. Fissus est,
sed ita in digitis utrinque luxuriat cutis, quemadmodum in fulicis penè,
<span class = "pagenum">50</span>
ut ad natandum quoque pes factus videatur. Avis est Amphibios. Caudam
curtam habet, rostrum longum atque tenue, perpendiculariter latum, non
teres, colore in summo ad caput rubrum, per reliquum pallidum, nec est
in fine acutum, sed obtusum id. In mensa grata avis est.</p>


<h5><a name = "gallina" id = "gallina">
De gallina Getula domestica.</a></h5>

<p>Gallina Getula domestica, paulo minor nostra est, colore
<span class = "pagenum orig">(20)</span>
<a name = "page20" id = "page20"> </a>
in supernis obscurè ruffa, in infernis pallida, pluma capitis
incomposita &amp; erecta, crista serrata, humili, simplici, carnea;
gutturosa magis perpetuò, quàm nostræ cum glociunt; tibiis pedibusque
plumosis, maximè per exteriora &amp; posteriora ut columbis, ne per
interiores plumas gressus impedirentur: cætera ut vulgaris.</p>


<h5><a name = "meleagris" id = "meleagris">
De Meleagride.</a></h5>

<p>Meleagris pulcherrima avis est, magnitudine corporis, figura, rostro,
&amp; pede Phasiano similis: vertice corneo, in apicem corneum a
posteriori parte præcipitem, in anteriori leniter acclivem elevate,
armatus. Eum natura voluisse videtur inferiori capitis parti tribus
veluti laciniis se promittentibus committere atque deligare; inter
oculum &amp; aurem utrinque una, &amp; in fronte media item una; omnibus
ejusdem cum vertice coloris; ita ut insideat capiti eo modo, quo ducalis
pileus illustrissimo duci Veneto, si quod jam adversum est aversum
fieret. Rugosus is est: inferius, per circuitum: qua se attollit, in
directum. In summo collo ad occipitium nascuntur erecti quidam atque
nigri pili (non plumæ) in contrarium versi. Oculi toti nigri, æquè &amp;
in orbem palpebræ atque cilia, si maculam in summa &amp; posteriori
parte supercilii utriusque demas. Imum caput per longitudinem utrinque
caro quædam callosa colore sanguineo occupat, quæ ne propendeat veluti
Galli gallinacei palea, ut replicaretur natura voluit, &amp; averso
ductu in duos processus acutos a capite
<span class = "pagenum orig">(20b)</span>
<a name = "page20b" id = "page20b"> </a>
liberos finiret. Ex hac carne attollunt se utrinque carunculæ, quibus
nares in ambitu vestiuntur, &amp; caput in anteriori parte
<span class = "pagenum">51</span>
a&nbsp;cætero rostro pallido separatur. Harum ad rostrum margines
inferiores replicantur etiam leviter sub utroque nare. Quod inter
verticem &amp; carnem est a dextra &amp; sinistra parte, album deplume
est, levi cœruleo mixtum. Color verticis atque apicis idem prorsus est
cum colore dactyli. Tibiæ nigræ sunt, &amp; in anteriori parte squamosa
incisura duplici notatæ: in posteriori nulla, sed leves, &amp; veluti
punctis quibusdam sui coloris respersæ. Color illi sub faucibus
exquisitè est purpureus: in collo obscurè purpureus: in cætero corpore
per summa contuenti, qualis consurgit si album &amp; nigrum pollinem
utcunque tenuiter tritum colori fusco rarius aspergas, nec tamen
commisceas. Tali colori maculæ albæ ovales aut rotundæ per totum corpus
inesse visuntur, per summa minores, per ima majores, comprehensæ
intervallis linearum (ut apparet in plumarum compositione naturali) quæ
se mutuo intersecant obliquo hinc inde ductu, per summa tantum corporis,
non item per ima. Id non ex toto corpore solum deprehendes, sed ex
singulis avulsis plumis. Superiores enim, obliquis lineis se mutuo
intersecantibus, aut, si mavis, orbiculis quibusdam ex albo &amp; nigro
(ut dixi) polline confectis, &amp; per extremitates conjunctis, ut in
favis aut retibus, maculas ovales aut rotundas
<span class = "pagenum orig">(21)</span>
<a name = "page21" id = "page21"> </a>
albas in spaciis fuscis comprehendunt: inferiores non item. Utræque
tamen simili lege positæ sunt. Nam in aliis plumis ordine ita junctæ
sunt, ut ferè triangulos acutos faciant: in aliis, ut ovalem figuram
repræsentent. Hujus generis ordines tres aut quatuor in singulis suis
plumis sunt, ita ut minores in majorum complexu reponantur. In extremis
aliis &amp; in cauda rectis lineis æquidistantibus procedunt per
longitudinem maculæ. Inter gallum &amp; gallinam vix discernes, tanta
est similitudo, nisi quòd gallinæ caput totum nigrum est. Vox illi est
divisus sibilus, non sonorior, non major voce coturnicis, sed similior
voci perdicis, nisi quòd submissior ea est, nec ita clara. Cursu velox
est.</p>


<h5><a name = "morinellus" id = "morinellus">
De Morinello.</a></h5>

<p>Morinellus, avis nobis cum Morinis communis, stulta admodum est, sed
in cibis delicata, eoque apud nos in summis
<span class = "pagenum">52</span>
deliciis atque pretio est. Imitatrix avis est. Ideo, ut Scops &amp; Otis
saltandi imitatione, ita hæc noctu ad lumen candelæ pro capientis gestu
capitur. Nam si is expandit brachium, extendit &amp; illa alam; si is
tibiam, &amp; illa itidem. Breviter quicquid gerit auceps, idem facit
&amp; ales. Ita humanis gestibus intenta avis, ab aucupe decipitur,
&amp; rete obvelatur. Avis parva est, magnitudine Sturni, tribus tantum
digitis anterioribus, posteriori nullo, vertice nigro, genis candidis,
coturnicis ferè colore, si cinericei parum admisceas, potissimùm circa
<span class = "pagenum orig">(21b)</span>
<a name = "page21b" id = "page21b"> </a>
collum. Morinellum voco duplici de causa, &amp; quòd avis est apud
Morinos frequentissima, &amp; quòd avis stolida est, quæ stultitia
græcis <span class = "greek" title = "môrotês">μωρότης</span> dicitur.
Eam ob rem nostri etiam Doterellum vocant, quasi stultitia delirantem
dicant.</p>


<h5><a name = "puphinus" id = "puphinus">
De Puphino sive Pupino.</a></h5>

<p>Est avis quædam marina nostras, parvi anatis (quam <span class =
"greek" title = "boskada">βοσκάδα</span> Græci vocant) magnitudine &amp;
figura corporis, pedibus palmatis &amp; rubescentibus, ad posteriora
magis positis quàm cæteris palmipedibus exceptis pygoscelibus; rostro
tenuiore magis latitudine se demittente quam longiore processu se
extendente, quatuor incisuris rubris a summa, duabus ab ima parte
sulcato, in colore pallentis ochræ. Quod inter has &amp; caput est,
subcœruleum est, &amp; ea figura qua luna est, cum exacti dies decem
sunt a coitu. Per summa corporis totius nigrescit, nisi qua oculi sunt,
qui in albo constituti sunt: per ima exalbescit tota, nisi summo
pectore, qua nigricat. Vivit ex mari. Hunc nostri Puphinum dicunt, nos
Pupinum a naturali voce pupin. Latitat in cavernis, ut Charadrius. Eam
ob rem educta e cuniculi cavea avis hæc est, loco non procul a mari
posito, a&nbsp;venatore quodam immissa viverra. In piscis usu apud nos
est in solenni jejunio per quadragesimam: carne &amp; gustu Phocæ marinæ
haud dissimilis. Gregale
<span class = "pagenum orig">(22)</span>
<a name = "page22" id = "page22"> </a>
animal est, &amp; sua habet latitandi tempora, ut Cuculus &amp; Hyrundo.
Ova parit in terræ cuniculis bina magna ex parte. Alis non confidit nisi
conspecto mari. Pigrum videtur animal, sed injuriæ patiens. Vescitur
carne lubentius quàm pisce, &amp; cuniculi quàm alterius animalis, sed
utroque crudo:
<span class = "pagenum">53</span>
cocta &amp; assa respuit. Cætera non attingit humana ædulia. Æstate se
lavat, sed nunquam, quod observatione deprehendi potest, bibit: an quòd
aqua marina carebat, nescio. Excrementum alvi illi est quale accipitri.
Cum non esset quod ederet, cibum voce naturali geminata &amp; summissa,
pupin, pupin clamitando, implorabat. Alebam domi meæ ad menses octo.
Mordebat lubenter ministrantes cibum, aut attingentes, sed benignius
atque innocentius. Exiguo cibo satiatur.
<span class = "sidenote"><a name = "corvorans" id = "corvorans">
Corvorans seu Mergus.</a></span>
Non enim vorax avis est ut Coruorans noster, quem tu (Gesnere
charissime) corvum aquaticum &amp; mergum recte nominas, nostri
Cormorantem corruptè dicunt, nescientes ex vocis etymo coruum vorantem
appellari debere. Quod naturaliter facit, cum illi a natura unicum
tantum intestinum sine elice (ut aiunt) rectum sit concessum, propter
vehementiam caloris naturalis citissimè absumentis quæ assumuntur
omnia.</p>


<h5><a name = "spermologus" id = "spermologus">
De Spermologo seu Frugilega.</a></h5>

<p>Spermologus noster a cornice nigra nulla in re differt, nisi morum
innocentia, <span class = "greek" title = "prolobôi">προλόβῳ</span> seu
ingluvie, qua granum
<span class = "pagenum orig">(22b)</span>
<a name = "page22b" id = "page22b"> </a>
legendo continet, ut ad suos referat: est enim gutturosus: albo callo,
qui in summo rostro est ad caput: &amp; voce, quam habet gutturalem
&amp; raucam. Unde forsan nostris, quibus nomina rerum multa Latina sunt
&amp; Græca, (uti libro nostro de symphonia vocum Britannicarum diximus)
rouce dicitur, quasi rauce Anglis, raucus Latinis sit dicendus: victu
quoque a corvo differt, quòd frumento, hordeo, &amp; cætero semine (unde
nomen <span class = "greek" title = "spermologou">σπερμολόγου</span>
invenit apud Græcos) vescitur. Vescitur &amp; vermibus, ubi frugis
frumentique copia non est. Hinc rustici nostri dubitant major ne sit ex
eis utilitas agris dum legunt vermes, frugis &amp; sementis pestem, an
inutilitas hominibus dum vorant granum, hominis nutrimentum. Tanta tamen
multitudo est, ut legibus condemnentur: innocens alioqui avis atque
utilis. Agricolis enim teneri adhuc ex nido in cibo sunt. Non nisi
excelsis arboribus, idque societate quadam numeroque nidificant,
cohabitant, &amp; considunt.</p>


<span class = "pagenum">54</span>
<h5><a name = "psittacus" id = "psittacus">
De Sacropsittaco.</a></h5>

<p>Psittacorum plura esse genera observavi. Quidam enim pusilli,
magnitudine videlicet turdi, toto quidem corpore virides sunt, sed
caudam longam atque gracilem, &amp; eam aut flavam, viridem, aut
puniceam habent. Quidam rursum grandes sunt admodum, cornicis
magnitudine, ex toto punicei seu rubri, nisi sub imo ventre, extremis
alis, &amp; extima cauda,
<span class = "pagenum orig">(23)</span>
<a name = "page23" id = "page23"> </a>
quibus partibus cum cœruleo virescunt. His rostrum est magnum, cavum,
pellucidum, &amp; aduncum, medio tantum sui pallidum, utroque extremo ex
parte nigrum, ut &amp; inferior maxilla tota nigra, cujus cavitatem
lingua dura &amp; nigra cæterorum Psittacorum modo &amp; forma occupat.
Utrinque genæ, in cute rugosa, figura ferè triangulari obtusa,
candicant, rubris mollium pennarum ordinibus æquidistanti parallelo
inductis, &amp; alicubi etiam sine ordine. Oculus parvus, &amp; in albo
cilio cuticulari constitutus, pupillam habet nigram, quam circundat
aureus circulus. Digitos habet quatuor ita efformatos, ut videatur
natura voluisse omnes anteriores fecisse, retorsisse tamen duos in
aversum firmandi corporis causa. Hos Brasilia mittit, quos propter
insignem magnitudinem Sacropsittacos nominamus.
<span class = "sidenote">Sacrum.</span>
Veteres enim, quod præclarum magnumque erat, sacrum dicebant. Ut sacrum
os, sacram anchoram, sacrum falconem, quem hierofalconem dicunt, sacrum
piscem, <span class = "greek" title = "hieron menos">ἱερὸν μένος</span>,
sacram famem, &amp; sacrum morbum. Hujus generis imaginem, quam a nobis
accepisti, subjunge. Cæteros inter hos magnitudine medios aliæ regiones,
ut insula Hispania, Ægyptus, &amp; India ferunt, sed colore vario. Alii
enim toto corpore cinereo caudas habent fultas, breviores &amp;
puniceas, in extremoque lunares. Alii ex toto virides sunt. Alii cum
corpore vireant, cauda longa flavescunt. Mores habent omnes similes,
&amp; victum communem, nisi quòd
<span class = "pagenum orig">(23b)</span>
<a name = "page23b" id = "page23b"> </a>
Sacropsittacus pane bera macerato, carne, &amp; pisce etiam
vescatur.</p>


<span class = "pagenum">55</span>
<h5><a name = "corvus" id = "corvus">
De Corvis albis.</a></h5>

<p>Anno Domini 1548. Augusto mense, corvos duos candidos ex eodem nido
vidi &amp; contrectavi istic in Cumbria nostræ Britanniæ, apud ejusdem
provinciæ comitem nativos, atque ita ad aucupium factos ut accipitres.
Nam &amp; brachio falconarii quietè insidere, &amp; soluti ad ejus vocem
atque signum vel e longinquo quàm celerrimè advolare docti erant. Hos
nihil est infaustum consequutum, ut albas illas hirundines, de quibus
Alexander Myndius apud Ælianum. Nam qui corvum album notat, colorem
notat;
<span class = "sidenote"><a name = "ursus" id = "ursus">
Ursus albus.</a></span>
ut qui ursum album &amp; vulpem nigram; quorum utrumque vidimus ex
Moscovia istic in Britannia.
<span class = "sidenote">Vulpes nigra.</span>
Quanquam vulpem nigram non queo dicere, etsi vulgus nigram vocet; sed
potius fuscam, aut obscurè griseam reliquo corpore. Nam genas atque
tibias tantum fuscas habet, clunes atque caudam.</p>

<p>Expletis jam quæ de volatilibus ad te scripsi, mi Gesnere, suo ordine
pisces consequuntur.</p>


<h5><a name = "xiphias" id = "xiphias">
De Xiphia seu Gladio.</a></h5>

<p><span class = "sidenote">De piscibus.</span>
Xiphiæ igitur piscis summam rostri partem tantum, quæ gladio seu ensi
militari similis est, ad naturale rostrum tibi depinximus. Ima enim
rostri pars, oculus, &amp; reliquum caput, vetustate absumpta sunt. Pars
illa rostri superior tota ossea
<span class = "pagenum orig">(24)</span>
<a name = "page24" id = "page24"> </a>
est &amp; dura, reliquoque corpori longitudine par, ut Aristoteles
tradidit. Sicca etiam illa nostra est. Superficie sua summa &amp; extima
leviter aspera est: intima &amp; prona, lævior. Componitur ex duobus
ossibus, quæ ab ultimo suo fine mucronato ad caput usque ita conjuncta
sunt, ut unum quid esse toto processu videantur. Ubi ad caput perventum
est, paulatim se dividunt &amp; diducunt, ita ut superior pars ad
cranium conficiendum latius assurgat; altera palati os facit, rectoque
ductu à lato in acutum tendit, pari cum superiore longitudine. Medium
rictum &amp; hiatum inter utrumque os bona sua parte occuparunt cerebrum
atque oculi, quæ jam vetustate deleta &amp;
<span class = "pagenum">56</span>
consumpta sunt. Reliquum adhuc occupat in modum cunei materia quædam
ruffa, cariosa, pinguitudine quadam unctuosa, etiam in tanta vetustate,
medio modo se habens inter durum &amp; molle, friabilis, ita ut digitis
facile deteratur, materiei illi cariosæ, quæ in salicum putredine
visitur, non absimilis, intertextis quibusdam membranulis continentiæ
causa. Æque &amp; ea parte qua se findere occipiunt, ossi superiori
incumbit media sua parte alterum os tenue &amp; mucronatum, eo modo quo
vaginis gladiorum incumbit altera ad cultrum excipiendum vaginula. Ab eo
mucrone ad extremum rostrum, in medio latitudinis suæ spacio, sulculus
quidam est, uti in multis ensibus ferreis videre est. Utrinque ejus
sulci, leviter in summo decurrit ad ultimum ferè mucronem alter
sulculus,
<span class = "pagenum orig">(24b)</span>
<a name = "page24b" id = "page24b"> </a>
sed non ita altè impressus aut excavatus, ut est medius ille. In intima
seu prona sua parte suturam quandam habet in media latitudine, per omnem
longitudinem leviter se attollentem. Conspicua tamen hæc non ita sunt,
nisi in sicco rostro, propter <span class = "greek" title =
"periosteon">περιόστεον</span> &amp; cutem, quibus obducuntur adhuc
recentia, ut in hoc nostro quantumvis sicco quibusdam in locis, maximè
ubi se dividit, apertum est. Gladius ipse sine pelliculis colore est
obscurè pallido. Unde tamen divisio illa incipit, semper est nigrior
unctuositate materiæ, quæ in ipso rictu inter os utrumque continetur.
Longum est os illud nostrum (quod parvi Xiphiæ rostrum videtur esse)
a&nbsp;fine ad summum capitis, pedes Romanes tres &amp; semissem. Sed ad
hiatum (quo tenus gladii militaris figuram refert) pedes duos, palmos
tres. Pendit libras tres, uncias duas, annosum jam &amp; siccum.</p>


<h5><a name = "maculo" id = "maculo">
De Maculone.</a></h5>

<p>Anno 1555. Lynni, Norfolciæ oppidi in Anglia portuosi, quod Antoninus
in itinerario portum Lemanis nominat, in siccum a piscatoribus eductus
fuit piscis hic maculosus, rudi figura depictus, &amp; chartis impressis
per omnem Angliam divulgatus, longusque amplius pedes 60. carne pingui,
clara, &amp; candicante, gustus suavitate cervinam referente. Nomen
nostrates nescivere piscatores, nos Maculonem a notis vocitemus.</p>


<span class = "pagenum">57</span>
<span class = "pagenum orig">(25)</span>
<a name = "page25" id = "page25"> </a>
<h5><a name = "aspredo" id = "aspredo">
De Aspredine.</a></h5>

<p>Aspredo fluvialis piscis est, toto corpora asper, pinnis spinosus,
Percæ forma &amp; magnitudine, colore per summa fuscus, per ima cum
pallore flavus; duplici per maxillas semicirculorum ordine notatus,
oculo ex dimidio superiori fuscus, ex inferiori subaureus, pupilla
niger: linea per dorsi longitudinem exporrecta, &amp; veluti filo
transverso corpori affixa singularis: notis per caudam atque pinnas
nigris maculosus, quæ pinnæ, cum ira subest, inhorrescunt: cum animi
conquiescunt, residunt. Caro Aspredini quæ Percæ, &amp; friabilitate
&amp; salubritate laudata. Locis gaudet arenosis: &amp; cum alibi in
Britannia, tum præcipue in Hiero flumine
<span class = "sidenote">Hiermouth.</span>
(quod nostrum Nordovicum alluens in Baradenum æstuarium ad Hieri ostium,
oppidum tum piscatu tum portu celebre, illabitur) frequens est. Nostri
Ruffum vocant; quod cum Latinis asperum significet, Aspredinem piscem
nominavimus.</p>


<h5><a name = "variata" id = "variata">
De Variata.</a></h5>

<p>Variata piscis est marinus, illustris, aureus &amp; resplendens
magis, versicolor tamen, ut si multo colori aureo &amp; splendescenti
exiguum purpureum admisceas. Is color prout ad solem in hanc aut illam
partem verses piscem, ita alius atque alius est, ut in collo Columbino;
unde pisci Variatæ nomen dedimus, ea analogia, qua aurata dicimus.
Magnitudine &amp; forma est
<span class = "pagenum orig">(25b)</span>
<a name = "page25b" id = "page25b"> </a>
alburni, cute &amp; carne Percæ. In Australi nostræ Britanniæ mari
plurimus, inter scopulos atque saxa frequens. Ipse mense Julio anni
1555. captum vidi in nassa, &amp; contrectavi, per serenitatem &amp;
tranquillitatem animi gratia exspatiatus in mare in scapha piscatoria ad
mille passus, videndi causa urbis reliquias quam mare in insula Selsey
absorpserat, &amp; ludentem colore naturam suspexi. Mortuo marcescit
color, &amp; ad pallorem degenerat.</p>


<span class = "pagenum">58</span>
<h5><a name = "trachurus" id = "trachurus">
De Trachuro.</a></h5>

<p>Trachurus figura corporis scombro est simillimus, ut vix internoscas,
nisi ad caudam uncinis (unde Trachuri nomen habet) &amp; linea ab
uncinis ad summas costas, atque inde ad caput, producta. Nostri an
Horsefish, quasi caballinum piscem dicas, nominant. Sed unde, aut qua
ratione, nondum video, cum nihil cum equo habeat commune; neque in
numero magnorum piscium est, quos Horsefishes subinde nominamus, sumpta
ex Græcis ratione, qui ut grandia in compositione Hippos vocant (ut
Hipposelinon, Hippomalachen, &amp; Hippomarathron) ita nostri in
compositione Horse vocitamus, ut Horseminte, Horsemuscelles, hoc est
mentastrum, seu mentham caballinam, &amp; mytulos caballinos, seu
hippomytulos: uti latius in libello nostro de symphonia vocum
Britannicarum explicuimus. Cor illi triquetrum est, &amp; caryophyllo
aromatico simile, injecta vesicula. Non vulgaris apud nos est piscis,
<span class = "pagenum orig">(26)</span>
<a name = "page26" id = "page26"> </a>
pretiive vilioris.</p>


<h5><a name = "acus" id = "acus">
De Acu.</a></h5>

<p>Acus item apud nos non vulgaris piscis est, nisi circa phanum
Botulphi, quod nostri Boston, quasi Botolphes Toune diceres, nominarunt,
ubi veneunt seni in denarios. Cor habet ut Trachurus, &amp; ei
incumbentem ampullæ seu phialæ modo erectam vesiculam, orificio cordis
fundo suo insidentem. Siccus piscis est &amp; vescus, sed carne dura
siccaque ut scombri. Hornebeke nostri dicunt, a&nbsp;corneo quod habet
rostro.</p>


<h5><a name = "cercus" id = "cercus">
De Cerco.</a></h5>

<p>Appulit littori nostro Britannico piscis grandis inter Caletum &amp;
Dovarium rete piscatorio captus decimo sexto die Junii, anno 1569. quem
ego Londini vidi 22. die ejusdem mensis &amp; anni. Magnitudinis
Delphini erat, corpore tereti ut Delphino per omnem longitudinem, sed
cauda ex toto lata, &amp; quibusdam impressionibus exornata, colore
universo
<span class = "pagenum">59</span>
obscurè murino, nisi quòd in imo ventre candicabat. Britanni &amp;
Hispani Cherke appellant, a&nbsp;caudæ (reor) longitudine &amp;
miraculo. Nam <span class = "greek" title = "kerkos">κέρκος</span>
Græcis, cauda est Latinis. Idcirco latinè Cercus recte dici potest.
Verum quemadmodum Delphinis lævis cutis, sic Cercis aspera est, ut est
hominis mentum rasum: Corium undique diceres, ut est Delphinis. Pinnæ
quoque fuscæ &amp; coriaceæ, duræque ut Delphinis, &amp; eæ ex
<span class = "pagenum orig">(26b)</span>
<a name = "page26b" id = "page26b"> </a>
utroque latere binæ: in dorso duæ, anterior major: posterior multo
minor: &amp; in extremo ventre paulo ante caudam una parva. Costas
nullas habet; spinam tantum (sed non osseam) universum corpus
perreptantem. Intestina pro magnitudine exigua, &amp; ferè jejuna, hepar
grande. Anteriores dentes habet duplices; maxillares utrinque alternatim
duplices atque triplices, ex quibus intimus recurvatur in adversum
tenacitatis causa. Longitudo corporis a nare (quæ ultra os se profert
obtusius) ad caudam, pedes Romani septem sunt; longitudo caudæ, septem
cum semisse. Ambitus corporis, qua majus est, pedum quatuor, &amp;
palmorum trium. Caudam falcem esse diceres; cujus falcatæ pars inferior
tenuis est ut acies; superior crassior, ut falcis spina seu dorsum. Tota
lata est ut falx. Ubi corpori committitur, lata pinna est. Inde cauda
incipit, &amp; falcis similitudinem accipit. Est enim velut falcis
calcaneus. Hinc cauda in processu ad extremum sui coacta in angustius
est. Recurvatur ad inferna non superna. Corpori caro est, qualis
Salmoni, &amp; vesca, sed non usquequaque grata palato. Parit
animal.</p>


<h5><a name = "chrisophrys" id = "chrisophrys">
De Chrysophry.</a></h5>

<p>Chrysophrys etsi rarus est in aliis Angliæ partibus, in aliis tamen
circumflui maris nostri rarus non est, maximè occiduis. Id quo tibi
innotescat, quòd Gillius tradat in mari nostro eos non esse, ex nostris
vivam unius imaginem, graphice depictam,
<span class = "pagenum orig">(27)</span>
<a name = "page27" id = "page27"> </a>
atque ad naturam exornatam misimus, quem nostri ab aureo colore
superciliorum, Dory, quasi auratam diceres, appellant. Vocant etiam
Bramam marinam ob similitudinem corporis quam habet cum Cyprino lato.
Misimus etiam ejus piscis dentes &amp; maxillas, raras certè &amp;
spectatu dignas. Addidimus
<span class = "pagenum">60</span>
&amp; descriptionem ejus, quam mihi ipsi non asservavi, quòd semper
causas tuas præferebam, ut nec multa alia quæ ad te misi. Tu si habeas
adjunge, una cum icone &amp; dentibus penicillo expressis.
<span class = "sidenote"><a name = "lupus" id = "lupus">
Lupus marinus.</a></span>
Lupi quoque marini caput, quod ad te dedimus, propter dentium ordinem,
figuram atque numerum in summo palato &amp; imo ore,
<span class = "sidenote"><a name = "conchae" id = "conchae">
Conchæ.</a></span>
&amp; conchas striatas nostræ Britanniæ, quas misimus cum conchis seu
margaritis fœtu suo, etiam excudito &amp; publicas facito, mi
Gesnere.</p>


<h5><a name = "delphinus" id = "delphinus">
De Delphino.</a></h5>

<p>Delphinum, Shorhami in Sussexia Britanniæ captum, vidimus integrum
Londini mense Decembri 1569. Curru enim advectus fuit ad Thomam
Norfolciæ ducem, qui divisit, &amp; amicis distribuit. Longè gratior
ejus caro fuit veru assa, quam furno cocta. Maximè, si ex condimento
phocænæ carni accommodato, ex aceto, micis panis similaginei, atque
saccharo composito, comedatur. Id usu deprehendi. Caro ejus, phocænæ
carni est simillima, nisi quod clarior &amp; gustui gratior est. Cor
habet Porcino simile, ut &amp; hepar &amp; pulmones,
<span class = "pagenum orig">(27b)</span>
<a name = "page27b" id = "page27b"> </a>
nisi quòd triplo grandiores sunt. Incurvum animal non est, uti a multis
pingitur, sed rectissimum &amp; teres, a&nbsp;capite utrinque sensim
gracilescens ad extrema. Niger piscis est, nisi in ventre quo candicat.
Cutem corium esse dixeris lævissimum, &amp; corpus universum contegens,
&amp; pinnas obvelans. Bellonius ejus iconem rectius expressit
penicillo, quàm alius quivis qui piscium historiam scripsit. Cæterorum
figuris ita species inter se conveniunt, ut hyæna lupo, quæ ut lupo non
absimilis, ita nec omnino similis est. Phocæna non erat, quam nostri
Porpose nominant, dicturi Porcpoise &amp; contracte Porpoise,
a&nbsp;porco pisce, ut in libro nostro de symphonia vocum Britannicarum
dicemus. Nam licet eam Delphino similem scribat Aristoteles, &amp;
Delphini esse speciem, tamen minorem dicit, &amp; colore magis cœruleo,
&amp; ampliori dorso. At hujus Delphini longitudinem decem fuisse pedum
constat, &amp; colore nigro.
<span class = "sidenote"><a name = "rubicon" id = "rubicon">
Rubicon.</a></span>
Alterum ejus generis in Rubicone Italiæ vidi trajiciens flumen, anno
Domini 1543. Cujus tanta erat
<span class = "pagenum">61</span>
natandi sub aqua celeritas, ut si jam prope esset, mox quàm longissimè
abesset. Id quod ex eo deprehendebamus, quòd respirationis gratia
subinde ex aquis prosilire cogebatur. Ad eum modum eundo ac redeundo
tanquam ludibundum ad naucleri sibilum (nam musica delectari creduntur)
diu contemplati sumus qui trajiciebamur.</p>


<h5><a name = "ceruchus" id = "ceruchus">
De Cerucho.</a></h5>

<p><span class = "pagenum orig">(28)</span>
<a name = "page28" id = "page28"> </a>
Ceruchus piscis grandis est, Cerci aut Phocænæ ferè magnitudine, ore pro
quantitate corporis, dentium ordine triplici munito. In ipsis faucibus
penitius etiam dentes sunt acuti &amp; frequentes; &amp; tubera utrinque
tria, dura, &amp; dentata, separata quidem, sed juxta se ordine tamen
posita; oculi pupillam circundat lacteus circulus. Color universo
corpori, qui asino nostro, quem coddum nostri vocant, ut &amp; caro
similis. Utramque maxillam duæ cartilagines faciunt, quarum utræque
alteris, qua coeunt, committuntur, ut coalescant per symphysim &amp; in
ipso mento, &amp; in maxillæ superioris medio. Ex his inferior barbulis
quibusdam foris per oras undique pendulis duplici ordine per intervalla
ornatur. Superior tuberibus atque spiculis inæqualis conspicitur. Etenim
quæ eam constituunt cartilagines duæ, in summo labro qua coeunt
recurvatæ, duo sustinent tubercula obtusa, non multum prominentia,
digitali ferè crassitudine. A&nbsp;quibus unciali latitudine cum semisse
è genis prosiliunt spicula utrinque duo, non multum extantia, sed
humilia. Inter hæc e medio capite assurgit corniculum, longitudinis
palmi unius &amp; semissis, crassitudinis pollicis majoris. Post id non
magno intervallo prominent cornua duo majora, dura, nigra, erecta, &amp;
acuminata, sesquipedali quidem longitudine, sed brachii septennis pueri
crassitudine: a&nbsp;quibus nomen Ceruchi dedimus animali, alioqui
<span class = "pagenum orig">(28b)</span>
<a name = "page28b" id = "page28b"> </a>
incognito. Ab his alia cornicula seu spinæ per omnem dorsi longitudinem
certis intervallis disponuntur ad caudam, eo minora, quo longius absunt
a capite: eoque majora, quo propius accedunt. Caudam habet cutaneam, non
absimilem alæ Vespertilionis, sed crassam: ut &amp; pinnas duas
anteriores,
<span class = "pagenum">62</span>
quæ e scapulis pronascentes ut brachia curta, in extremis dilatantur in
membranam crassam, costis quibusdam osseis numero viginti tribus e
brachio enatis &amp; per oras acutis instratam, ut fit in alis
vespertilionum. Statim a capite, utrinque branchias faciunt exiles costæ
quinque ad pinnas ferè productas. E&nbsp;ventre enatas tibias videbis,
&amp; inde pedes duos cutaneos, crassos, &amp; in digitos quinque
divisos, sed unguibus orbatos, membranisque crassis per intervalla
digitorum repletos, per summa læves, per ima hirtos. Cauda &amp; pinnas
expansæ formam habent ferè semilunarem, in extremis aculeatæ. Ceruchus
sevo &amp; pice nuper uncti Carbasi seu naviculæ delectatus secutus eam
est ad littus Britannicum inter Lestofte &amp; Pakefeld in Suffolcia,
&amp; destitutus recedentis maris unda in sicco relictus est, &amp;
a&nbsp;Lestoftensibus anno Domini 1570. mense Februario interfectus.
Cujus caput aqua madidum, ne in rugas præ siccitate contrahatur, ad nos
allatum est Londinum, una cum figura piscem referente naturaliter, mense
Maio ejusdem anni. Vidimus &amp; contrectavimus, depingique curavimus,
addito reliquo corpore ex figura ad vivum efformata. Moribus esse
implacidis retulit
<span class = "pagenum orig">(29)</span>
<a name = "page29" id = "page29"> </a>
is qui spectandum proposuit, &amp; sine intestinis, natura uno contenta
stomacho, sineque excrementi foramine; quod rarum est, si verum est.</p>

<p>Atque hæc quidem de piscibus; jam ad stirpes transibo. Quæ quia paucæ
sunt, longum negotium non facessent. Neque enim de omnibus, sed de iis
quas ad te (mi Gesnere) dedimus, scribere proposuimus.</p>


<h5><a name = "scapus" id = "scapus">
De Scapo granorum paradysi.</a></h5>

<p><span class = "sidenote">De stirpibus.</span>
Scapus granorum paradysi instar scapi est papaveris, nisi quòd in summo
conclusus est, quòdque major eo est, Pyri videlicet mediocris
magnitudine, colore dactyli, apice a cætero corpore circulo quodam
diviso. In eo scapo magna granorum copia est, ut in papavere, aut malo
Granato.</p>


<span class = "pagenum">63</span>
<h5><a name = "palmites" id = "palmites">
De Palmite.</a></h5>

<p>Palmites planta est radice lignosa, multo singulari surculo, &amp; eo
lignoso, absectoque in hac figura Palmitis; sed cui tamen singulo folia
virescunt plura, gladiolo non absimilia, ordine propter se posita. Summa
radix, cum se e terra effert, varia veluti carice, intus pallida, per
extremitates ruffa vestitur, in coni formam. Omnem caricem filamenta
quædam instar retis contexta ambitu suo comprehendunt. Inter carices
cavus quidam ac pallidus gladiolus hinc inde latet. In eo
<span class = "pagenum orig">(29b)</span>
<a name = "page29b" id = "page29b"> </a>
Palmitis semen continetur. Id arboris densi figuram refert, ramis
undique milio vestitis. In Hispania nascitur, Hispanis, tenero adhuc
asparago, in cibis utilis. Venerem excitare creditur, palmitesque
nominatur. Apud divum Paulum Londini hujus Plantæ ramos, seu virgultas
siccas, ut palmas gestant sacerdotes in festo palmarum, palmas
Hierosolymitanas, seu Arabiæ desertæ appellantes.</p>


<h5><a name = "pisum" id = "pisum">
De Pisis sponte nascentibus.</a></h5>

<p>Pisa in littore nostro Britannico quod orientem solem spectat, certo
quodam in loco Suffolciæ, inter Alburnum &amp; Ortfordum oppida, saxis
incidentia (mirabile dictu) nulla terra circumfusa, autumnali tempore
anni 1555. sponte sua nata sunt, adeo magna copia, ut suffecerint vel
millibus hominum.</p>


<h5><a name = "ilex" id = "ilex">
De Ilice.</a></h5>

<p>Ilex grandis arbor est &amp; patula, quanta Pyrus, foliis planè
Agrifolii, mari aculeatis, fœminæ sine aculeis. Glandem fert, ut
quercus, fœmina. Utriusque generis unam vidimus in Britannia, marem in
horto Parysino in ripa Transthamesina, fœminam in horto Regio
Westmonasterii. Folium ei pingue est: Ideo semper viret. Quam ob rem
Greine tre verbo Germanico nomen invenit apud nos, qui alienis quàm
nostris magis delectamur. Alioqui Grene tre diceremus, quòd grene
<span class = "pagenum orig">(30)</span>
<a name = "page30" id = "page30"> </a>
<span class = "pagenum">64</span>
apud nos idem est quod viride apud Latinos, &amp; greine apud Germanos.
Plantam ad te, Gesnere, misimus, ut inter tua de stirpibus exprimas.</p>

<p>Sed hæc abunde de animalibus atque stirpibus raris ad Gesnerum cum
suis iconibus, quas omnes ille expressit in libro suo de iconibus cum
descriptionibus nostris nostro nomine, præterquam Tragelaphi, Buculæ
cervinæ, ovis latæ caudæ, Saguinæ nostræ, Cercopitheci varii, Picæ
marinæ, scapi granorum paradysi, Palmitis &amp; Ilicis, quæ ab ædito
libro de historia animalium, &amp; libro de iconibus seu figuris
misimus. Cercum, Delphinum, &amp; Ceruchum, a&nbsp;morte ejus inter
raros pisces retulimus, quòd non nisi postremis annis in nostram
potestatem inciderint: alia addituri prout se nobis efferent, una cum
figuris. Hæc interim.</p>


<h5>Ioannis Caii de rariorum animalium atque stirpium historia libelli
finis.</h5>

</div>
<!-- end div maintext -->


<span class = "pagenum">65</span>
<h4 class = "extended"><a name = "index" id = "index">
CATALOGVS EORVM</a></h4>

<h5><span class = "extended">QVAE IN HOC LIBE</span>L-</h5>

<h5>lo continentur.</h5>


<table class = "index" summary = "index of articles">
<tr>
<td colspan = "2">
<h5>Quadrupedum.</h5>
</td>
<td></td>
</tr>
<tr>
<td class = "dropcap" rowspan = "2">C</td>
<td><p><span class = "firstletter">a</span>nis Getulus.</p></td>
<td class = "number"><a href = "#canis">Fol.&nbsp;1</a></td>
</tr>
<tr>
<td>Vncia.</td>
<td class = "number"><a href = "#uncia">2</a></td>
</tr>
<tr>
<td colspan = "2">Lynx seu Leuncia.</td>
<td class = "number"><a href = "#lynx">5</a></td>
</tr>
<tr>
<td colspan = "2">Zibettum.</td>
<td class = "number"><a href = "#zibettum">6</a></td>
</tr>
<tr>
<td colspan = "2">Strepsiceros.</td>
<td class = "number"><a href = "#strepsiceros">6</a></td>
</tr>
<tr>
<td colspan = "2">Cervus Palmatus.</td>
<td class = "number"><a href = "#cervus">7</a></td>
</tr>
<tr>
<td colspan = "2">Tragelaphus, seu Hircocervus.</td>
<td class = "number"><a href = "#tragelaphus">7</a></td>
</tr>
<tr>
<td colspan = "2">Bucula cervina, seu Moschelaphos.</td>
<td class = "number"><a href = "#bucula">9</a></td>
</tr>
<tr>
<td colspan = "2">Hippelaphus, seu Equicervus.</td>
<td class = "number"><a href = "#hippelaphus">10</a></td>
</tr>
<tr>
<td colspan = "2">Dama Plinij.</td>
<td class = "number"><a href = "#dama">11</a></td>
</tr>
<tr>
<td colspan = "2">Ovis Arabica Macrocercos.</td>
<td class = "number"><a href = "#ovis_a_m">12</a></td>
</tr>
<tr>
<td colspan = "2">Ovis Arabica Platycercos.</td>
<td class = "number"><a href = "#ovis_a_p">12</a></td>
</tr>
<tr>
<td colspan = "2">Bonasus.</td>
<td class = "number"><a href = "#bonasus">13</a></td>
</tr>
<tr>
<td colspan = "2">Sciurus Getulus.</td>
<td class = "number"><a href = "#sciurus">14</a></td>
</tr>
<tr>
<td colspan = "2">Saguina.</td>
<td class = "number"><a href = "#saguina">15</a></td>
</tr>
<tr>
<td colspan = "2">Cercopithecus varius.</td>
<td class = "number"><a href = "#cercopithecus">15</a></td>
</tr>
<tr>
<td colspan = "2">Chamæleon.</td>
<td class = "number"><a href = "#chamaeleon">15</a></td>
</tr>

<tr>
<td colspan = "2">
<h5>Avium.</h5>
</td>
<td></td>
</tr>

<tr>
<td class = "dropcap" rowspan = "2">H</td>
<td><p><span class = "firstletter">a</span>liætos.</p></td>
<td class = "number"><a href = "#haliaetos">17</a></td>
</tr>
<tr>
<td>Anser Brendinus.</td>
<td class = "number"><a href = "#anser_brendinus">18</a></td>
</tr>
<tr>
<td colspan = "2">Anser Bassanus.</td>
<td class = "number"><a href = "#anser_bassanus">18</a></td>
</tr>
<tr>
<td colspan = "2">Anas Indica.</td>
<td class = "number"><a href = "#anas_indica">18</a></td>
</tr>
<tr>
<td colspan = "2">Anas Turcica.</td>
<td class = "number"><a href = "#anas_turcica">19</a></td>
</tr>
<tr>
<td colspan = "2">Pica marina.</td>
<td class = "number"><a href = "#pica">19</a></td>
</tr>
<tr>
<td colspan = "2">Gallina Getula.</td>
<td class = "number"><a href = "#gallina">19</a></td>
</tr>
<tr>
<td colspan = "2">Meleagris.</td>
<td class = "number"><a href = "#meleagris">20</a></td>
</tr>
<tr>
<td colspan = "2">Morinellus.</td>
<td class = "number"><a href = "#morinellus">21</a></td>
</tr>
<tr>
<td colspan = "3"><p>Puphinus.
<a href = "#puphinus">21.</a>
Vbi de <a href = "#corvorans">Corvorante</a> seu Mergo.</p></td>
</tr>
<tr>
<td colspan = "2">Spermologus.</td>
<td class = "number"><a href = "#spermologus">22</a></td>
</tr>
<tr>
<td colspan = "2">Sacer Psittacus.</td>
<td class = "number"><a href = "#psittacus">22</a></td>
</tr>
<tr>
<td colspan = "3"><p>Corvus albus.
<a href = "#corvus">23.</a>
Vbi de <a href = "#ursus">urso albo</a> &amp; vulpe nigra leges
obiter.</p></td>
</tr>

<tr>
<td colspan = "2">
<h5>Piscium.</h5>
</td>
<td></td>
</tr>

<tr>
<td class = "dropcap" rowspan = "2">X</td>
<td><p><span class = "firstletter">i</span>phias seu Gladius.</p></td>
<td class = "number"><a href = "#xiphias">23</a></td>
</tr>
<tr>
<td>Maculo.</td>
<td class = "number"><a href = "#maculo">24</a></td>
</tr>
<tr>
<td colspan = "2">Aspredo.</td>
<td class = "number"><a href = "#aspredo">25</a></td>
</tr>
<tr>
<td colspan = "2">Variata.</td>
<td class = "number"><a href = "#variata">25</a></td>
</tr>
<tr>
<td colspan = "2">Trachurus.</td>
<td class = "number"><a href = "#trachurus">25</a></td>
</tr>
<tr>
<td colspan = "2">Acus.</td>
<td class = "number"><a href = "#acus">26</a></td>
</tr>
<tr>
<td colspan = "2">Cercus.</td>
<td class = "number"><a href = "#cercus">26</a></td>
</tr>
<tr>
<td colspan = "3"><p>Chrisophrys.
<a href = "#chrisophrys">26.</a>
Vbi de <a href = "#lupus">Lupo marino</a>, &amp; <a href =
"#conchae">concharum</a> fœtu margaritis, quas alio nomine conchos
Latini vocant.</p></td>
</tr>
<tr>
<td colspan = "3"><p>Delphinus.
<a href = "#delphinus">27.</a>
In quo de Phocæna quam nostri Porpose nominant, &amp; de <a href =
"#rubicon">Rubicone</a> nobili Italiæ flumine scripsimus. De Phoca, quam
nostri contracte Seele vocant, explicatè See Vele dicturi, hoc est
Vitulum marinum, in libro nostro de canibus Britannicis diximus, ubi de
Cane piscatore ægimus. Eam à nostris etiam Dogge fishe, id est Canem
marinum appellari, eodem in loco scripsimus.</p></td>
</tr>
<tr>
<td colspan = "2">Ceruchus.</td>
<td class = "number"><a href = "#ceruchus">28</a></td>
</tr>

<tr>
<td colspan = "2">
<h5>Stirpium.</h5>
</td>
<td></td>
</tr>

<tr>
<td class = "dropcap" rowspan = "2">S</td>
<td><p><span class = "firstletter">c</span>apus granorum
paradysi.</p></td>
<td class = "number"><a href = "#scapus">29</a></td>
</tr>
<tr>
<td>Palmites.</td>
<td class = "number"><a href = "#palmites">29</a></td>
</tr>
<tr>
<td colspan = "2">Pisum spontaneum.</td>
<td class = "number"><a href = "#pisum">29</a></td>
</tr>
<tr>
<td colspan = "2">Ilex.</td>
<td class = "number"><a href = "#ilex">29</a></td>
</tr>
</table>

<h4 class = "extended"><i>FINIS.</i></h4>

</body>
</html>

